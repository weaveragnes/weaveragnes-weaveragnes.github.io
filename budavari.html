<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>könyv</title>
    <link rel="stylesheet" href="budavari.css">
</head>

<body>
    <h5 style="color: rgb(15, 104, 15); position: fixed; top: 10px; left: 2px;">
        Íródott: Szeged, 2005.09.25.
    </h5>
       <h2>Weaver Ágnes</h2>
    <h1>Budavári szerelem</h1>
        <h2>Három felvonás</h2>
    <h6>/   <em>A savanyú szőlő esete</em>   /</h6>
    <h6>/   <em>Mea maxima culpa</em>   /</h6>
    <h6>/   <em>Az esküvő</em>   /</h6>
    <h1>Személyek</h1>

    <h6>LŐRINC, magyar király</h6>
    <h6>MALVIN, magyar királyné</h6>
    <h6>BALTAZÁR, budai vár szelleme</h6>
    <h6>TIBORC, budai vár szelleme</h6>
    <h6>RUDOLF, az uralkodó fia</h6>
    <h6>KAROLINA, az uralkodó lánya</h6>
        <h6>BONIFÁC, Lőrinc régi barátja</h6>
     <h6>JÁNOS ÚR, Lőrinc szolgája</h6>
        <h6>KATALIN, János lánya</h6>
     <h6>PAP</h6>
     <h6>EGYIK PRIMADONNA</h6>
    <h6>MÁSIK PRIMADONNA</h6>
    <h6>HARMADIK PRIMADONNA</h6>
    <h6>PRIMADONNÁK</h6>
      <h6>KATONA</h6>

<h6>Budapesti polgárok, férfiak és nők, násznép</h6>
<h6>őrök, szolgák, katonák</h6>
<h6>Szín: Budapest, a Budai Várnegyed</h6>

<h1>ELŐHANG</h1>
<h3>EGYIK PRIMADONNA</h3>

<h6><button>B</button>etyár régen, egyszer régen, nagyon régen</h6>
<h6><button>U</button>gy lehet talán megesett vagy nem esett</h6>
<h6><button>D</button>e tény, hogy iromány az nem jegyezte fel</h6>
<h6><button>A</button>kkor hát mindenki majd maga döntse el</h6>
<h6><button>V</button>erselője e szerelmes történetnek</h6>
<h6><button>A</button>z egyik vármegyéje a magyar földnek</h6>
<h6><button>R</button>ég a budai várban történt az eset</h6>
<h6><button>I</button>mádott két gyermek szerelembe esett</h6>
<h6><button>S</button>a bohókás királyi család nevetett</h6>
<h6><button>Z</button>átonyra futott, s végül minden vérre ment</h6>
<h6><button>E</button>zer ármány és temérdek fortély és csel</h6>
<h6><button>R</button>itkán segítik a szép végkifejletet</h6>
<h6><button>E</button> történet egy királyi családról szól</h6>
<h6><button>L</button>ássátok meg, a vége azért lehet jó</h6>
<h6><button>E</button>llenben ne essék több felesleges szó</h6>
<h6 style="margin-bottom:50px;"><button>M</button>áris mindent megtudhatsz e színdarabból</h6>



<h6>Kezdődjék hát a történet…</h6>
<img src="szimbi.jpg" alt="en">


    <h2 class="cim">ELSŐ FELVONÁS</h2>
    <h2 class="cim">A savanyú szőlő esete</h2>
    <h2 class="cim"> 1. SZÍN</h2>
   
    
       
    <h6>Budapest. Budai vár. Királyi szoba.</h6>
    <h5><em>Egy középkorú, jóképű férfi érkezett méltóságteljes, de meggyötört
     léptekkel, mint aki elmélkedik, vagy nagy a bánata, amely ráadásul
      évek óta súlyos kőként nehezedik a szívére. Eredetiséget sugallt 
      a személyisége, de mégis valahogy azt tükrözte az arca, hogy már
       kiveszett belőle minden öröm, mintha egy szenvedélye kielégítése
      érdekében feláldozta volna az emberségét, és ez a vigasztalanság 
     örökké nyomot hagyott az arcán. Ő volt Lőrinc, aki a királyi
     szobába lépett be. Reggeli helyett felszolgált monológja
     töltötte be a régies és megkopott falú szobát.</em></h5>
     <img src="lorin.jpg" alt="en">
    <h3>LŐRINC</h3>	<h4>Vajon a szavak, az emberek és az általuk feltett 
        kérdések mit is érnek? Vajon a szívünk, a szentségtörő lelkünk 
        és megtépázott testünk meddig képes érezni? Meddig kapunk időt 
        céljaink beteljesítésére? Ki vagy mi az, aki vagy ami, gátat szabhat
         küldetésünk beteljesítésének? Vajon létezhet a szép arcú remény,
          a bizalom és a gyöngyöző szerelem, ha mellette nem ás párhuzamosan 
          gödröt számára az őrjítő gyötrelem? Vajon a kölcsönbe kapott eszünk
           és vándorlelkű gondolataink honnan származnak? Vajon az emberek a 
           létbe belefáradhatnak? Vajon elképzelhető a sokszínű kultúra, a
            tanult illem és a bő tudás verejtékes szorgalom, tanulás és
             tapasztalás nélkül? Vajon meddig táplálhat aranyifjúi fiatalság 
             és öröm, vajon az ember talál bármi olyat az életében, ami örök?
 Vajon a földön könnyűként tudunk-e élni, ha lelkünknek olykor a
  haláltól kell félnie? Vajon miért kezdődik annyi mondat vajon kérdőszóval?
   Vajon miért nincs semmi, ami biztos lenne a létezésünkben? Vajon megfejti
    majd valaha bárki, hogy a vajon kérdőszót meddig kell még a mondatok elejére
     biggyeszteni? Vajon ki vagyok én? Itt állok előttetek. Mi az idő, és mi a tér?
      Én, mint egy vadászó pók csak egy-egy pici térnyi és időnyi hálómmal
       uralom a valóság foszlányait. S vajon kik vagytok ti? Itt előttem és
        köröttem, a bájos lég? Ti vajon tudjátok? Mily csodás érzés nem tudni, 
        csak sejteni, érezni a hosszú tévutakat járva ezt a megfejthetetlen és 
        hideg hovatartozást, rideg és furcsa isteni forrást és titkolózást.</h4>
    
   <h5><em> Még egy átlagos ember is alkot néha maradandót, megfogalmaz 
    egy-egy örök igazságot – így konstatáltam mondandóját, de fiának
     érkezése hirtelen véget vetett szónoklatának. Beszaladt egy zsenge
      és pelyhes állú tizenéves gyermek, napsütötte szőke fürtökkel megáldott
       fiúcska, aki mintha apja hasonmása lenne, csak jóval fiatalabb kiadásban 
       és jóval élénkebb vérmérséklettel. Lőrinc fia volt az, Rudolf. 
       Kutyafuttában érkezett egy zsemleszínű lezser ruhában, a kissé 
       elvont különcködő szerepét öltve magára. Messziről látszott rajtuk,
        hogy ez a kettő ritkán ért egyet. A fiú az átlagosnál szívósabb
         fizikummal rendelkezett, és szálfaegyenes sportembernek tűnt nekem.
          Rudolf lármázása kiszakította Lőrincet meditáló szundikálásából.</em></h5>
    
          <img src="rud.jpg" alt="en">

    <h3>RUDOLF</h3>	<h4>Apám, én édes jó apám, kérve kérlek, hogy enyhítsd meg szívedet fiad könyörgő szavára, és áldásoddal add meg tisztes jóváhagyásodat, hogy egyetlen és vér szerinti testvéremet, Karolinát feleségemnek tudhassam!</h4>
    <h3>LŐRINC</h3>	<h4>Fiam, én édes fiam, ne kérj éntőlem oly dolgot, mire, te magad is jól tudod, a válaszom csak az lehet, hogy ez teljességgel lehetetlen!</h4>
    <h3>RUDOLF</h3>	<h4>Apám, édesapám, ki életem fájának nevelője voltál, gondozó kertész szülő, kérlek, ne törd le a két kezed által eddig oly aggódva és oltalmazva nevelt lombos tölgyem ágait! Hisz magad is láthatod, rügyeiben virul, és kibújt a szerelem halhatatlan csírája. Hagyd virágozni, és ne igázd le reményét, az örök szerelmet és érzelmi kötődést!</h4>
    <h3>LŐRINC</h3>	<h4>Ne gyötörj száz napon és untalan éveken át az idő tengerének fogságában, oly mélyen és szakadatlanul! Az én józan tudatomat oktalan kívánságoddal és éretlen gondolataiddal ne mérgezd tovább! Értsd meg, kérlek, hogy mindezt a legfőbb kincsem, óvott gyümölcsöm, vagyis a te kérésedet nincs semmi okom teljesíteni, és az szándékomban sem áll!</h4>
    <h3>RUDOLF</h3>	<h4>Felejtsd el csőagyad erkölcsi ragaszkodását a régmúlt idők poros és légypiszkos elveihez, ósdi neveltetésed halva született rögeszméit! Vedd észre, és veszejtsd el szemed hályogtakaróját! E korban pompásabb a szerelem szédült szárnyán szélsebesen szárnyalni.</h4>
    <h3>LŐRINC</h3>	<h4>Rudolfom, Karolina a testvéred, és Isten nem nézné a frigyed irgalmas harag nélkül. Ne hívd háborúzni a békés isteneket, mert biztosan állíthatom, elveszíted majd a harcot! Egyébként is, a házasság a szerelem vesztőhelye, az unalom és a megszokás melegágya.</h4>
    <h3>RUDOLF</h3>	<h4>Isten nem a frigyemet nézi, hanem csak a szívemet, mely tiszta, mint hegyi patakocska éneklő csobogása, mint fényes üveggolyó pompázó csillogása, mivel az megtelt az öröm minden gyöngyszemével, melyet a világ összes dolgos ékszerésze hordott össze apró és gondos kezével egy helyre, az én szívembe. Apám, meditált állapotban, amikor a lelkem összekapcsolódik az isteni tudattal, egy belső hang azt súgja, hogy ez egy ártatlan, őszinte és tiszta szerelem. Tán ne hallgassak a belső hangra? Mit ér az élet akkor? Mi értelme a létnek, ha nem vehetjük figyelembe az érzéseinket, amelyeket Isten ültet a lelkünkbe?</h4>
    <h3>LŐRINC</h3>	<h4>Fiam, tovább ne kérlelj! A rokonsági szál megváltoztathatatlan kötődés. A döntésem, mint hegyekben a kövek, megingathatatlan. Én és anyád nemzettelek téged, drága Rudolfom, és testvéredet, Karolinát is, ezért nem viselheti lelkem, hogy lássa őrült, lázadó egybekeléseteket.</h4>
    <h3>RUDOLF</h3>	<h4>Arckifejezésed és tekinteted egyik pillanatról a másikra olyan hideg lett, mintha valami okkult hatalom irányítaná. Apám, nagyon kérlek, legyen neve a tettnek, hiszen mindenki ismeri, a házban és kívüle is, Karolina és az én érzéseimet, a vágyainkat.</h4>
    <h3>LŐRINC</h3>	<h4>Nem. Nem lehet, ne kérlelj!</h4>
    <h3>RUDOLF</h3>	<h4>Az okkult hatalom mintha ráeszmélt volna, hogy még nem végezte be munkáját, és arcodat és ajkadat forrósággal és méreggel itatta át. Ha oly idegen szemek, mint köröttünk a népé, nap, mint nap láthatják és szájukra ölthetik a mi szerelmünk hevét, miért ne harcolhatna érző szívünk azért, hogy lázas, tiszta kezünk örök gyűrűt hordhasson? Mit vagy kit sebezne, ha összeházasodhatnánk?</h4>
    <h3>LŐRINC</h3>	<h4>Történelmi, dicső hírnevünkön ejtene csorbát. A hír hamar eljutna a szomszéd országokba, és családunk nevetés tárgyává válna.</h4>
    <h3>RUDOLF</h3>	<h4>Jaj, apám, te gyáva, ki a harcmezőn megfutamodsz, a családunknak egyébként is hiányzik egy kereke! Ne pazarolj szavakat a felesleges szabadkozásra!</h4>
    <h3>LŐRINC</h3>	<h4>Ne vagdalkozz, édes fiam, inkább szorítsd rá magadat a megértésemre! Hisz hidd el, bennem is zubog a bánat, hogy kívánságodat nem teljesíthetem. Térj észre, hagyd a testvéredet, engedd el Karolinát! Hidd csak el, találtok majd magatoknak új szerelmet!</h4>
    
    <h5><em>Rudolf már látta, hogy apja és közte áthidalhatatlan szakadék tátong, és alaposan felépített elméletével nem tudja véleménye megváltoztatására bírni, hiába is vinné kenyértörésre a dolgot, ezért így szólt szemellenzős apjához – bár tulajdonképpen már csak a levegőbe beszélt.</em></h5>
    
    <h3>RUDOLF</h3>	<h4>Oly barátságtalanul vágsz a szavamba, és közben apró malacszemedet kimereszted rám. A gazság művészete mára már körmönfontabbá és kifinomultabbá vált. Már nem korbáccsal és fegyverrel ölnek, hanem rafinált köntösbe öltöztetik a szennyet, a hazugságot, a bánatot, az elnyomást, a megaláztatást és a mérhetetlen közönyt. Mindent a világon, ami életképes, és ami eredeti, már a csírájában igyekeznek elfojtani.</h4>
    <h3>LŐRINC</h3>	<h4>Fiam, téged a szenvedélyek kötnek gúzsba, és közben megfojtanak.</h4>
    <h3>RUDOLF</h3>	<h4>Próbálják elfojtani mások érzéseit, és gyengíteni természetüket, az igazi vágyakat pedig színlelt bűntudatnak tüntetik fel és festik le. Mind megölik a szépet. A szív megzabolázása és a tökéletes közöny lett az emberiség célja?</h4>
    <h3>LŐRINC</h3>	<h4>Ó, én drága Rudolfom, hidd el, nagyon fáj ez nekem! Nem vagy tisztában mérhetetlen nagy bánatommal, nem is sejtheted annak mélységét. Tudd meg, szívemet kín marja, hogy vágyad elérhetetlen. Rudolfom, hidd el nekem, csak az öreg tapasztalat beszél belőlem, amikor azt mondom, szenvedélyed vulkánkitörése lecsitul majd.</h4>
    <h3>RUDOLF</h3>	<h4>Minden, amit érzel, és a tested minden reakciója, a fájdalom és a mosoly, csak az idegek játéka, az nem tőled függ, te balga, te, a test szeszélye, a gének játékszere, a természet önkényes adománya, te, a szükségszerű fajfenntartás célja és eszköze, te, örök rabszolga. Egyedi és különleges kópéként jöttél a világra, majd agyad mások agyához kapcsolódva idomult, végül száz vagy ezer ember természete alakított ilyenné, mások színskálájából és üledékéből összerakott bábu vagy. Honnan tudhatnád te, hogy én mit érzek?</h4>
    <h3>LŐRINC</h3>	<h4>Tudod, a ravasznak hitt természet egy rafinált fogása csak a férfi és a nő szerelme, mivel ha a nemző törekvés a fajfenntartás célját eléri, akkor kialszik és elmúlik a vad szenvedély. Mit vársz ettől a szenvedélyedtől? Hogy történhetett mindez, kérdem a lelkem szüntelen, napokon és éveken át, de válaszra nem méltat a meggyötört és elfáradt bensőm. Nem sejthetem és tudhatom, hogy miért érte a palotámat eme szörnyű végzet el. A fiam és a lányom szíve már egybekelt, isteni és egyházi áldásra fittyet hányva, már több éve, szeghetetlenül, és ez a tudat megőrjít. Vad és buja szeszély csak, ami egymásba ölelkezve jár! Mindez a családom menthetetlen terhe, tudom és érzem. Ez a bánat vad örvényt kavar szívem hűs tengerében. Ó, ég, küldj választ nekem síró kételyemre, és mutass új utat nekem és gyermekeimnek! Esztelen fiatalság forró tüze ég csak benned, az öregedés majd eloltja azt, és a szívedet józanná fogja tenni. Ezzel fiam a kérésedet úgy rázom le magamról, ahogyan a kutya szokta a kéretlen vizet.</h4>
    
    <h5><em>Rudolfot meglegyintette a guta, de esze béklyót kötött a nyelvére. Beleszorult még számtalan bírálat, de ezzel már nem törődött. Minden szót, amelyet apja most mondott, magában elhantolta, eltemette jó mélyre, majd visszavonulót fújt, és elsietett magányos kis odújába, hogy egyedül maradjon saját gondolataival. A későbbiekben a szoba sarkából leste apját. Belátta, terve most dugába dőlt.</em></h5>
    
    <h2 class="cim"> 2. SZÍN</h2>
   
    
       
    <h6>Budapest. Budai vár. Királyi szoba.</h6>
    <h5><em>Közben egy első ránézésre vékonyka asszony lépett be a szobába olyan puha macskaléptekkel, mintha nem akart volna megzavarni egy fontos beszélgetést. Vékonynak tűnt Malvin, a királynő, de a látszat csalt, mert azért lehetett rajta mit fogni. Koromfekete haja belelógott az arcába, mely olyan vörös volt, mint a cékla. A csinosan fésült haját ezúttal egy hullámos kontyba tűzte össze. Nadrággyötrő kebel ékesítette felsőtestét, és szűzi szemérme igazán kívánatossá tette. Beleszólt hát a hamleti kérdésbe – „Házasodni vagy nem házasodni?” –, miután haját megigazította.</em></h5>

    <img src="malvi.jpg" alt="en">

    <h3>MALVIN</h3>	<h4>Jaj, férjem, mit szeretnél elérni makacsságoddal? Azt, hogy fiad is váljon olyan számító, józan és kőszívű apává, mint te? Egy maroknyi kő legyen talán szíve helyén, mint neked, mígnem végül a józanság megtörtté teszi? Ezt akarod, én férjem, hogy a fiam szívét minduntalan kőpalást övezze? Lőrinc csak a szemöldököd rezzenésével veszel erről tudomást? Oly kívánságot kér ő tőled, melyet a nép nem ellenez, és abban nem a bűn sötét leplét látja, hanem a szeretet őszinte takaróját, az erkölcs kivételes és szíves adományát, a szív tanítását és a hit magasztos oltárát. Te mindezt, kedves férjem, a törhetetlen szerelmi oltárt kővé akarod gyúrni ádáz szavaiddal? </h4>
    <h3>LŐRINC</h3>	<h4>Ugyan már, kővé? Asszony, mikor nemzett szerinted a fiatalság megtört követ? Hisz az ifjúság élményteli lapjaira mit írnak? A szenvedélyek villámgyorsan eltűnnek, állandó mozgásban vannak, folyton változnak, mint egy fizikai kísérlet keretében megalkotott örökmozgó szerkezet. Ingatag lábukkal szelíden és nesztelenül tovaszökkennek, friss szerelmet, új kihívást és üde tapasztalatot keresve, holmi balett-táncosi könnyedséggel átugorva minden egyes akadályt, mielőtt bármilyen maradandó érzést csiholnának ki magukból. Hidd el, Malvinom, hogy Rudolfunk elfelejti majd hamar az elképzelt, égből pottyant és oly vak ifjúkori szenvedélyét és hetyegését. Nyugodj hát meg, kedvesem, hiszen jól tudom én, a fiatalok hangszerét mi zendíti.</h4>
    <h3>MALVIN</h3>	<h4>Mindenkinek, hidd csak el, szép kis férjem, más a hangszere. Nincs semmi jogod kérkedni ezzel a nagy hangszerismereteddel. Hagyd őket békében, hadd válasszák meg a maguk dallamát! Könnyem beárnyékolja szemem csücskét, miközben az eddigi megaláztatások teljesen áthangolják már az idegeimet.</h4>
    <h3>LŐRINC</h3>	<h4>Malvinom, kedvesem, kérlek, ők nem is sejtik, hogy a kukacban, amelyet mohón bekapnak, bizony ott a horog is. Rudolfunknak még számtalan szoknyahullasztó és bugyibomlasztó élményt kellene szereznie, nem pedig testvéréért érthetetlenül rajongania. Jó, érthető a testvéri szeretet, de ne párosuljon már szenvedéllyel is! Ez abszurd, és elmém felfogni képtelen. Az erkölcsi rend ragályos megfertőzése itatja át minden szavát és cselekedetét. Az ereim a halántékomon egyre inkább láthatóvá válnak!</h4>
    <h3>MALVIN</h3>	<h4>Hagyj, kérlek, Lőrinc! Nem látod, hogy a fiadat a halhatatlannak vélt szerelmi kötődése őrületbe kergeti, és lassan minket is? Hisz nem emlékszel, Lőrincem, arra, hogy a te szerelmed is éppen így lángolt hajdanán, és nem hagyott alább azóta sem? Nem igaz? Miért nem hagyod őt, hogy áhított boldogságát megtalálja, és a saját útját járhassa?</h4>
    <h3>LŐRINC</h3><h4>	Ne tépelődjünk ezen, kérlek, tovább, ne söpörje el kedvünket ez az értelmetlen, bugyuta és körmönfont okoskodás és szívbéli makacskodás.</h4>
    <h3>MALVIN</h3>	<h4>Ne beszélj így, kedves férjem! Hidd el, hogy Rudolf egy mély érzésű fiú, és nem egy hasztalan bódulat megrögzött követője.</h4>
    <h3>LŐRINC</h3>	<h4>Ő a rögeszméi rögeit hordja a melle alatt, és nem az előre megírt életútját, nem az igazság hangját és szavát követi. Ellenszegül, és minduntalan csak dacol az égi akarattal, mint aki élvezi, hogy fejjel mehet a falnak.</h4>
    <h3>MALVIN</h3>	<h4>Mit tudhatsz te az égi akaratról? Hiszen azt csak a szív ismerheti, csak az őszinte és tiszta ketyegő ismerheti az írást.</h4>
    <h3>LŐRINC</h3>	<h4>Ezennel berekesztem ezt az értelmetlen diskurálást, nincs értelme ennek a vitának. Az összecsapás során kimondott nem egyező szavaink, mint sötét mocsárban a súlyos tárgyak, elmerülnek, elsüllyednek, mert a súlyuk a mélybe húzza őket. Mint két idegen, kik nem találnak beszédükben egyetlenegy közös osztót vagy nevezőt sem, úgy állunk itt egymás mellett. Ne pazaroljuk tovább drága és hasznos időnket, beszéljünk másról, Malvinom! Házasság nem lesz, a vita ne képezze így tovább traccsolásunk tárgyát! Ültessünk más és termőbb életet adó magot szóváltásunk képlékeny és sokszínű talajába! Ezennel lezárom ridegen a diskurzust.</h4>
    <h3>MALVIN</h3>	<h4>Beszéljünk akkor másról, és takarjuk el szemünket. Remek abrakot kaphattál szócsatánkból, most már visszatérhetsz hát a csúf istállódba. Ily gigerli alakot nem láttam én még, és tartsa is távol tőlem örökre az ég!
    <h3>RUDOLF</h3>	<h4>Legyen kegyetlen apa a neved, kinek dicsőség, hogy a fia lelke számára csak egy érthetetlen szonett! Élj magadnak és a mának, mert én akkor is megtartom magam Karolinámnak! Övé leszek, és az övé vagyok, örökké az is maradok, majd meglátod!</h4>
    
   <h5> <em>Rudolf odújából kibújva még egy utolsó tőrdöfésre előjött. Malvin morcosan dünnyögött, mint aki beletörődött a csata elvesztésébe, fia buksiját megsimogatva új fecsegési lehetőség után nézve, lezárta a témát egyelőre. Rudolf haragos viharként csörtetett szélsebesen, nem kímélve az asztalokat és a székeket, pedig azok semmit sem vétettek ellene. Dehát ilyenkor ki törődik ezzel? A vihar utáni csend telepedett a szobára. A témát egyelőre félretették, de félő volt, hogy pár nap múlva lábujjhegyen visszakúszik az asztalra és terítékként újra előkerül. Az uralkodó pár a csatateret elhagyta és a könyvtári szobába vonult át.</em> </h5>
   <h2 class="cim"> 3. SZÍN</h2>
   
    
       
   <h6>Budapest. Budai vár. Királyi szoba.</h6>
   <h5><em>Egy bohókás kinézetű, de igen szeretetreméltó, bölcs barázdákkal teli arcú férfi lépett be, Bonifác. Az emberek többsége szereti a meditáció során magába szívni a fejen, a szíven vagy a különböző csakrákon keresztül az univerzum energiáit, de ez a figura olyan volt, mint aki a cigarettáján keresztül szívja magába az energiát, a gondolatokat, az életelméleteket, és olyan élvezettel szívta egyik bagót a másik után, hogy még az is megkívánta, aki egyébként irtózott tőle. Bonifác egy igazán mulatságos és nagy tudású figura volt, akinek nem kenyere a szellemi sznobizmus és a magamutogatás, mégis legtöbbször ő képviselte a társaságban az arany középutat, hol vakmerő derűlátásával, hol pesszimista borúlátásával. Sosem rekedt meg a szellemi restség állapotában. Az ábrázatán lévő ránc- és barázdahálózatban fel lehetett fedezni egész Magyarország földtani térképét, ha egy kicsit hunyorított az ember a fizimiskáját szemlélve. A térképvonalak magukban hordozták az eddigi összes életbölcsességét és -tapasztalatát. Bonifác mindig az élet értelmén, az élet eredetén elmélkedett, és azt hitte, hogy hamarosan eljön az a pillanat, amikor megfejti a nagy kérdést, és mindig csak azt a pillanatot várta. Szinte nem is élt a szó mindennapi értelmében, mert az elmélkedése gátat szabott ennek. Mindenesetre már megszokta a kötetlen életet, és bizonyára a művészetet és a filozófiát választotta volna hitvesének, ha lehetett volna. Némelykor azt képzelte, hogy költő vagy művész, de ezt csak ő feltételezte magáról, más nem így gondolta. Szinte mindig azok a kérdések foglalkoztatták, amelyekre sose tudott választ adni. Vajon azért lett egy tengő-lengő költő mintaképe, mert a tespedő lét vagy az élet kárhoztatta erre a sorsra, vagy azért nem adatott meg neki más sors, család, gyerekek és házasság, mert ő maga egy igazi költő lelkivilágával bírt? Ilyen keszekusza gondolatok cikáztak elméjében éjszakáról éjszakára, és ő nem tehetett mást, csak hogy gyertyát gyújt e füzérkoszorús hendikep oltáránál, habár fiatalabb korában elég sokszor átadta magát mindenféle élvezeteknek. Az inas készségesen betessékelte a könyvtárba Bonifácot.</em></h5>
   <img src="b.jpg" alt="en">
   <h3>MALVIN</h3>	<h4>A távolban látom érkezni a barátodat, a jó öreg Bonifácot. Vajon nékünk mi hírt hozhatott?</h4>
   <h3>LŐRINC</h3>	<h4>Nem tudok jöttének okáról, de türelmesen várjuk meg, míg ideér.</h4>
   <h3>BONIFÁC</h3>	<h4>Adjon isten mindenkinek tisztességes és szép napot, legalább olyan szépet, mint amilyet Isten az égre festett egy nap örömében!</h4>
   <h3>LŐRINC</h3>	<h4>Itt van Bonifác, a hűséges naplopó! Jer a mi közelünkbe, nevettess meg, bajtársam, a bölcseleteiddel! Mi hír? Szólj, mesélj nekünk, vidítsd fel a bús kedvünk, és adj új lendületet nekünk, hadd hasítsa szét a levegővel összefonódott bűnös nyűg megemészthetetlen masszáját a te hírt hozó hangod megmenekítő rigmusa!</h4>
   <h3>BONIFÁC</h3>	<h4>Bolond a mai világ! Olyan, mintha valaki titokban bolondgombát ültetett volna a génjeinkbe, hogy így mindenfelé bolond világot teremtsen.</h4>
   <h3>MALVIN</h3>	<h4>Bolond lyukból bolond szél fúj!</h4>
   <h3>BONIFÁC</h3>	<h4>Hajnal volt, reggel öt óra. Hallgattam az ablakomon át beszűrődő galambturbékolást. Mostanában feltűnt számomra e madár soha be nem álló csőre, mégis élveztem hallgatni. Jó volt azzal a gondolattal eljátszani, hogy rajtam és Istenen kívül senki sem sejti, hogy már ébren vagyok. Csak ő és én tudok erről. Régebben, amikor fiatalabb voltam, ez idő tájban legfeljebb az éjszaka utáni második, hajnali kurbékolásommal voltam elfoglalva, de mostanában a turbékolást hallgatom. Milyen érdekes, ha kurbékoltam, nem jutott idő a turbékolás hallgatására, de ha hallgatom a turbékolást, nincs kurbékolás.</h4>
   <h3>MALVIN</h3>	<h4>Milyen érdekes, ha éljük az életünket, nincs időnk az élet értelmének megfejtésére, ha meg a megfejtésen tűnődünk, akkor meg nem is élünk.</h4>
   <h3>BONIFÁC</h3>	<h4>Az a lényeg, hogy ez a galamb lekötötte a reggeli elmélkedésemet. Vajon mit akar mondani, magát szórakoztatja, vagy üzen valamelyik galambtársának? Egyáltalán jelent valamit az, amit turbékol? Milyen érdekes, de semmit sem tudok az ő világáról. Ha azt vesszük, neki sincs fogalma az én világomról, fel se merülhet benne, hogy én abban a szobában éppen őt hallgatom. Milyen érdekes két világ egymás mellett létezése, mit sem sejtve a másikról. Ebből kiindulva hány világ él még így egymás mellett észrevétlenül?</h4>
   <h3>LŐRINC</h3>	<h4>A világban, mely egyszerű szemellenzőt hord, minden csupán illúzió lenne?</h4>
   <h3>BONIFÁC</h3>	<h4>Azon tűnődtem, hogy ha megérint egy író valamelyik műve, akkor mennyire közel tudom őt magamhoz érezni, szinte barátként gondolok rá, akár be is ülnék vele egy sörre, hiszen egy szellemi síkon mozgunk, úgy érzem, ott van velem, mellettem az ágyamban. Most pontosan így éreztem, mert bevallom, akivel együtt töltöttem az estémet, egy író volt. Mármint nem testileg gondolom az együttlétet, hanem szellemileg. Olvastam egy művét, és teljesen levett a lábamról, lenyűgözött, persze szellemileg. Ahogyan most reggel a galambot, a turbékolását hallgatva, oly közel éreztem őt is magamhoz. Elárulom, egy számomra és a legtöbb ember számára ismeretlen íróról van szó, ami egyben felháborító is, gondoltam. Ez az író egy szinte teljesen elfeledett szerző, míg a Zabhegyezőt persze mindenki ismeri. Bevallom, számomra ez érthetetlen. Megírja a Zabhegyezőt egy iskolakerülő ficsúr, lehet, hogy néhány könyv elolvasása után, és azokon felbuzdulva, az irodalom műveléséhez való affinitás és mély mondanivaló nélkül, vulgáris szövegkörnyezetet alkotva, és egyszerre mindenki ismeri, és mindenki elképesztően szépnek és jónak tartja a munkáját. Én alig bírtam végigolvasni, csak azért rágtam át magam rajta, mert meg akartam tudni, miért imádja mindenki. A tegnapi íróm egy ismeretlen író volt, de mégis három lapnyi írásába több szépirodalmi érdem és szellemiség szorult, mint az egész Zabhegyezőbe.</h4>
   <h3>MALVIN</h3>	<h4>Érthetetlen számomra a világ működése és a világ által nagyra tartott művészet.</h4>
   <h3>BONIFÁC</h3>	<h4>Vajon az írók miért gondolják azt, hogy minden gondolatuk annyira, de annyira értékes, hogy papírra kell vetniük? Lehet, annyira frusztráltak, hogy mindenáron ki kell írniuk magukból a dolgot? Vagy annyira kevés barátjuk van, hogy csak így, papíron megörökítve tudják kiadni magukból a gondolatfoszlányaikat? Ezen tűnődtem, miközben hallgattam a turbékolást.</h4>
   <h3>LŐRINC</h3>	<h4>Hát, köszönjük szépen, kedves Bonifác, hogy megosztotta velünk mélyreható gondolatait, de a mi reggelünket heves vitával indítottuk, úgyhogy inkább valami vidám hírrel álljon elénk!</h4>
   <h3>BONIFÁC</h3>	<h4>Vidám hírrel? Most tudatosul csak bennem, hogy az eddigi mondandóm nem talált megértő fülekre, bár kedvem nem szegi a dolog. Homlokomon hálóba rendeződnek a ráncok, és szemlátomást megerőltetem az emlékezetem, de hirtelen egy ötlet varázslatosan kisimítja a ráncaim. Reggel, mikor felnyitottam a szemem, és az éji álom miatt elszenderült belső magom működésbe lendült, mire meggyőződtem arról, hogy még mindig a földi lét elüzletiesedett légköre vesz körül, ágyamról felpattantam, mint ahogy egy pattanás szokott a tinédzser orcáján, és felnyitottam kíváncsi ember lévén a Bibliát, abba fürkészőn tekintve, vajon mit is szeretne ma üzenni nekem.</h4>
   <h3>LŐRINC</h3>	<h4>Érdekes bevezetés. Látod, én édes Malvinom, hogy Bonifác barátunk mily elmés. Ő mindig új felvetésekkel tud minket meglepni. Milyen üzenettel szolgált neked, barátom?
   <h3>MALVIN</h3>	<h4>Újdonsággal igen, de sosem bölcselkedéssel, csakis őrültséggel.
     <h3>BONIFÁC</h3>	<h4>Én fiatal koromban a sokszor rideg és magányos perceimben felcsaptam a nagy igemondó könyvet, a Bibliát. Hittem, hogy bizonyára üzenhetne énnekem valami hasznosat, és terelhetne engem az utamon az ő kéje-kedve szerint. Én pedig átadva és meghagyva az égi irányadónak a kormányt, hátradőlve vártam az üzenetet a mai reggelen.
   <h3>MALVIN</h3>	<h4>Halljuk az üzenetet, mely ma reggel érkezett!</h4>
   <h3>LŐRINC</h3>	<h4>Hadd halljuk csak!</h4>
   <h3>BONIFÁC</h3>	<h4>Az üzenet, melyet magába szippantott az agyam, mint ifjú férfi szokta a friss széllel hozott vadkender illatát egy szép reggelen: „Patres comederunt uvam acerbam et dentes filiorum obstupescunt.”</h4>
   <h3>MALVIN</h3>	<h4>Tehát hogy is értsük ezt? Mert kissé gyengült a hallásunk.</h4>
   <h3>LŐRINC</h3>	<h4>Vagy talán az értelmünk.</h4>
   <h3>BONIFÁC</h3>	<h4>„Az apák ettek egrest, és a fiak foga vásott el tőle.” De mondhatnám így is: „Az apák ettek savanyú szőlőt, és a fiaik foga vásik el tőle” Hát erről lenne szó, így szóról szóra, csak nem ugyanazokkal a szavakkal.</h4>
   <h3>LŐRINC</h3>	<h4>Vagyis mit is jelent mindez?</h4>
   <h3>BONIFÁC</h3>	<h4>Annyit, hogy Isten az utódokon torolja meg az apák bűneit, akár hetedíziglen. Az üzenet befecskendezte a szavakat végzetes méregként a vénátokba?</h4>
   <h3>LŐRINC</h3>	<h4>Furcsa ez az üzenet. Nem értem. Mindenki a maga bűnéért kell, hogy feleljen, az lenne a helyénvaló. Mi értelme megbosszulni az utódon?</h4>
   <h3>BONIFÁC</h3>	<h4>Az ige az ige.</h4>
   <h3>MALVIN</h3>	<h4>Ennek a beszédnek se teteje, se alja, se értelme, se farka.</h4>
   <h3>BONIFÁC</h3>	<h4>„Quam angusta porta et arcta via est quae ducit ad vitam, et pauci sunt qui inveniunt eam!” Mely szerint: „Menjetek be a szoros kapun. Mert tágas az a kapu és széles az az út, a mely a veszedelemre visz, és sokan vannak, a kik azon járnak. Mert szoros az a kapu és keskeny az az út, a mely az életre visz, és kevesen vannak, a kik megtalálják azt.” Sokaknak fogynia kellene.</h4>
   <h3>MALVIN</h3>	<h4>Neked meg a beszédedet kellene megkurtítanod, de sebtében! – válaszolta sértődötten Malvin. – A te értelmeddel egy matematikai előadáson szemléltetni lehetne a tompaszöget.</h4>
   <h3>BONIFÁC</h3>	<h4>Bebizonyosodott itt, előttünk ebben a percben, hogy minden új üzenetnek, melyet sugall a tavasz hűs reggeli szellője, nagy-nagy bölcselete van; az megfontolandó, talán éppen helyreigazító, útvesztőben mankó és a kárhozatban óvó. Én azt mondom, ne hagyjuk figyelmen kívül ezt az üzenetet.</h4>
   <h3>MALVIN</h3>	<h4>„Attendite a falsis prophetis!” „Őrizkedjetek pedig a hamis prófétáktól!”</h4>
   <h3>LŐRINC</h3>	<h4>Várjunk csak egy kicsit, fontoljuk csak meg a dolgot! Isten az utódokon torolja meg a bűnt, melyet az atyák követtek el, újra és újra, akár hetedíziglen.</h4>
   <h3>BONIFÁC</h3>	<h4>Bár ennek az értelme előttem egy kissé homályos, elméssége rejtély számomra, a kijelentést pedig megalapozatlannak tartom, barátom. Én, tovább nem untatlak. Az ige az ige, gondolkodjatok el rajta!</h4>
   
  <h5><em>Bonifác barát szedelőzködött, és ezennel elvonult a könyvtárból, otthagyva a királyt és a királynőt. A poéta tudott valamit, azt az érzést keltette az emberekben megjelenésével, izgés-mozgásával és tekintetével, mintha ő felülről szemlélné az eseményeket kívülállóként, és nem venne részt azokban, csak megfigyelné a történéseket, mivel valami nagy-nagy titok ismerője. Otthagyta Malvint és Lőrincet önnönmagukat marcangoló morfondírozásukban. A múlt árnya kiült arcukra, látszott, mindketten értelmezni szeretnék az üzenetet. Lőrinc már el is kezdte Bonifác távozása közben.</em> </h5>
   
  <h3> LŐRINC</h3>	<h4>Miféle üzenet ez? Gyötrő egy üzenet, az biztos. Vajon nekünk szólhat? Van néki ebben igaza, vagy ez ránk vonatkozhat? Miért hozta házunkba Bonifác a bölcseletét, ha azt nem nekünk szánta? Szívembe mar vétkes és véres múltat látó mondata. Miféle ismerettel rendelkezik? Vajon Rudolf és Karolina őrjítően vad szerelme isteni megtorlás lenne, amely érdekében az ártatlan gyermekeinket feláldozzák a vallás nevében? Felkoncolják a szemünk láttára őket? Igazságtartalmát kétségbe vonom, nehezen megy ez a fejembe.</h4>
  <h3>MALVIN</h3>	<h4>Gyermekeim őszinte szerelme lenne a megtorlás? Az isteni igazságtétel ilyen lenne? Büntess engem, Istenem! Ily gonosz és bosszúálló kárhoztatásról nem hallottam még. Szívembe hatol vétkes és hazug múltat bizonyító szerelmem miatti bűntudatom.</h4>
  <h3> LŐRINC</h3>	<h4>Egy üzenet a felszínre hozhatja most minden szennyesem, éltem rút piszkát, melyet lelkem még a lelkem elől is titkolni szaporán igyekezett.</h4>
  <h3> MALVIN</h3>	<h4>Szívszaggató üzenet, mely, mint egy belső lámpa fénye, megvilágítja szívem és tetteim.</h4>
  <h3> LŐRINC</h3>	<h4>Nincs titkot- és időtálló rejtélyes cselekedet.</h4>
  <h3> MALVIN</h3>	<h4>Nincs elcsendesült vihar az igaz szerelemben.</h4>
  <h3> LŐRINC</h3>	<h4>Bonifác barátom, a bélpoklos nyelved helyett egy vérszívó kígyó sziszeg!</h4>
  <h3> MALVIN</h3>	<h4>Bonifác barátom, az üzeneted űzi a lelkem, és a szavaid a csontomig hatolnak múltam látó hóhér képében.</h4>
  <h3> LŐRINC</h3>	<h4>Lelkiismeretem eszembe juttat egy férfit, aki a családjával boldogan él, és rég elfeledte már bűnös tettét, de a régmúlt rémképe szikár elméjében újraéled, eszébe juttatva véle a kínok kínját, végül ez az emlék megöli oly meghitt családi boldogságát.
  <h3> MALVIN</h3>	<h4>Lelkiismeretem eszembe juttat egy nőt, aki a családjával boldogan él, ám hazug érzelmeket táplál férje iránt, hiszen a régi, hű és igaz szerelme szikár elméjében újraéled, eszébe juttatva véle a régmúltbeli tökéletes, boldog perceket, végül ez az emlék megöli oly meghitt családi boldogságát.</h4>
  <h3>LŐRINC</h3>	<h4>Fúj, kéretlen lelkiismeretem, távozz éntőlem, nem hívtalak, és réges-régen már oly messze űztelek, ne kísérts, ne térj vissza, ne paktálj le a tudatommal! Azt hiszed, mi mind itt, ahányan csak vagyunk, azért születtünk, hogy oltárt néked áldozzunk, hogy poros lelkünk tükrét örökkön örökké érted némán tisztogassuk? A kínos társaságodat majd a temetőbe viszem, Olivér testvéremnek sírjához, majd ott önfeledten szembesülhetünk egymással. Bensőmben nincs nyugalom, mert egy hang kiabál olykor folyamatosan. Mily sok éven át hallgatott, és most hipp-hopp, újraéled? Ej, Bonifác, te betyár, kellett ez neked? Temetőbe kell térnem, hogy lelkem éber és viharzó belső és bűnös kavalkádját rendbe tegyem. Bár ezt senki se sejtheti, mert lehet, hogy ez az érzés csak önnönbennem keltett és vélt önmarcangoló vád, jobb lesz csak magamban rendezni.</h4>
  <h3>MALVIN</h3>	<h4>Eltitkoltam valami apróságot szívem elől, és magamnak hazudtam, csupán ez lehet a bűnöm, melyet Isten a napfényre akarhat hozni az üzenet révén. Nem nagy szálka ez szememben, mégis oly borzasztó, mert állandó kellemetlenséget okoz. Lépten-nyomon szembesülök véle. A nagy önmarcangoló hangulat kábulata elűzte hosszú éveken át biztonságot adó nyugalmamat, és most hirtelen, hipp-hopp, újra megtalálja a hangját belső tanúm. A temetőbe kell mennem majd, Olivérem sírjához, és találkoznom kell el nem múló szerelmemmel, mert újra feléledt. Az újra emésztő vágyat csillapítanom kell sebtében! Iparkodj lábam, szaladj, és légy jó szolgálója minden akaratomnak!</h4>
   
  <h5><em> Lőrinc arckifejezése ahhoz hasonló nagy változáson ment keresztül, mint amikor a tigriskölyök tudatára ébred annak, hogy valójában mire képes erejével, és ráripakodott fölényes lelkére. Lőrinc és Malvin is kirohantak a könyvtárból. Úgy viselkedtek, mint akik megnyugvást szeretnének találni egy másik helyen. A szoba üres lett, síri csend állt be egy percre.</em></h5>
   
  <h2 class="cim"> 4. SZÍN</h2>
 <h6> Budapest. Budai vár. Testvérek szobája.</h6>
 <h5><em>Beszökkent a szobába Rudolf egy csodás lány társaságában, talán a szerelmével. Igen, ő volt az, Karolina, a testvére. Boldogok voltak, és hangtalanul táncoltak, mint ahogy apró bogarak szoktak a lámpa fényének bűvöletében. Karolina szerelmes érzelme rajongó kedvességgel párosulva sugárzott párja felé. Úgy viselkedett, mint aki most először tárja fel szíve választottja előtt az érzéseit. Pedig ez nem így volt, mert immáron hét éve nem tudtak szabadulni szenvedélyes fogságukból. Az orcájukon csak úgy tündöklött az összhang minden elképzelhető rezdülése. Jó érzés volt még csak rájuk nézni is. Bárkit joggal fogna el az irigység látványukra, hogy neki miért nem adatott meg ilyen felfoghatatlanul nagy ragaszkodás, de látva őket, nyomban elhessegeti magától mindenki a rút emberi természet és irigység ilyesféle megnyilvánulásait. Két fiatal, akik egymás karjában találták meg a boldogságot, akik félrelöktek minden mást, szerepjátékot, előítéletet, és nem törődve a rokoni szálakkal, teljesen átadták magukat az érzelmeiknek. Karolina égszínkék nyári ruhája tökéletesen állt karcsú termetén, és az a szeme színével tökéletesen harmonizált. Bőre selymessége egy kisbabáéra hasonlított. Aranyszőke hajkoronája Rudolf fürtjeihez idomult. Rudolf Karolina férfi ellenpárja volt. Azt is mondhatnám, hogy hasonlítottak egymásra – még mondja valaki, hogy a hasonlók nem vonzzák egymást! Karolinának nemcsak a bőre puhasága volt gyermeki, hanem szeme csillogása, lelke tisztasága is, olyannyira, hogy szinte hozzá imádkozott volna az ember, ha nem tudná, hogy nem egy az istenek közül. Tudatának tisztasága megmaradt a születésekor kapott fogékonysággal és ártatlansággal. Oly tiszta volt, nem élt benne előítélet, nem játszott semmilyen szerepet, nem érdekelték a társadalmi elvárások, az emberek által kreált játékszabályokra pedig fittyet hányt. Éppen ennek köszönhetően tudott megmaradni gyermekien őszintének és az istenihez közelinek.</em></h5>
   
 <img src="tan.jpg" alt="en">

  <h3>RUDOLF</h3>	<h4>Jöjj ide mellém, Karolina, öleld át szorosan a térdemet! Hadd tudjam a közelemben szép lelkedet! Hadd érezzem magamon kezed okos és tiszta simítását! Hadd érintse a fülemet vidám női kacagás! Te vagy az én szemem bálványa, az én szívem ábrándja, a lelkem menhelye, az életem fényköre, minden nemes ember erkölcsi iránytűje, az élet melegségének bővizű forrása és részeg gyönyörök gazdag aratása.</h4>
  <h3>KAROLINA</h3>	<h4>Világ szép szava, hold gyöngyárnyéka, nap fénycsillaga, Isten szent magja, ki ma föld virága, vihar ki ne vágja. Szeretnélek mindig, míg a szíved értem sír, míg a virágod virít, hangodat hallani, földnek elmondani, te vagy nekem az itt, ami igazi kincs! Szívemet mikor borral töltöd meg, a meleg csengése huncutul ötvöz, de miért is kellenek ezek a költői szavak? </h4>
  <h3>RUDOLF</h3>	<h4>Engem a szerelem költőivé tesz, téged nem? Mióta szeretlek, mindent szépnek látok. Temiattad bimbózott először a románcunk édes hajtásokat, és temiattad kínlódom azon a kérdésen, hogy a lét miért is nem örök.</h4>
  <h3>KAROLINA</h3>	<h4>A szíved mindenkor mérsékli kétségem hevét, és a lelkem néhai bukfencei rögvest abbamaradnak melletted. Szavaid, mint a szerelmes és simító áradás, a látványodat kovácsolja, az ábrándos napokat tágítja. Engem is költőivé tesz ez az érzés melletted.</h4>
  <h3>RUDOLF</h3>	<h4>A legelső tudatos percemben elvakított az égető tüzed, a vágyaid dús virágokká formálták lelkem rétjét. Viruló kertednek hű gondozó kertésze leszek én örökké. Néha forró örömkönnyekkel öntözöm kertedet, nehogy hervadhasson.</h4>
  <h3>KAROLINA</h3>	<h4>Parányi szirmokkal nyílnak és virágoznak a legbűvölőbb csodák, melyeket tőled kaptam én. A szirmokban rejlő értékek és érzések minden egyes nap újra feltárulnak, kinyílnak, mindennap újra tűzben égnek, és parazsuk nem szűnik meg soha izzani.</h4>
  <h3>RUDOLF</h3>	<h4>Képes vagyok a teljes és feltétlen, hű odaadásra, az érzelmi hűségre, a hit vallásos meggyőződésére, mely az összetartozás képét ölti. Átadom magam a szerelemistennőnek, a szép Aphroditének, és úgy élek, mint egekben az angyalok, mert ő elhintette szívemben a nyíló szenvedély boldogságának talajt fogó magját. Ha a felhő eltakarná a románcuk egét, én bátran hadakoznék véle, könnybe lábadna szeme, és tovatűnne, így vigyáznék rád! Hétéves korunk óta lángol mindez bennünk, és hét év telt el azóta, ezért szóljon neked dalom, szerelmem. </h4>
 
 <h5><em>Rudolf odaszaladt egy székhez, Karolina közelébe vitte, majd felállt rá, mint egy kisgyermek, aki élete első fellépésére készül, izgatott, és várja a csodát, szeme közben szaporán fürkészte Karolina tekintetét, vajon mit vált ki belőle a dallamos szónoklata. Hogy ezt megtudhassa, rögtön rákezdett:</em></h5>
 
 <img src="szi.jpg" alt="en">
 
 <h3>RUDOLF	</h3>		
 <h4 style="margin-bottom:50px;">Két szív együtt teljesség</h4>
 
 <h4>Akarom az ölelésed,</h4>
 <h4>A tündöklő szemeidet,</h4>
 <h4>Orcád hű mosolyát</h4>
 <h4 style="margin-bottom:50px;">az örök rózsa illatát.</h4>

 <h4>Akarom a karodat,</h4>
 <h4>Hogy kapuként mutatkozzék,</h4>
 <h4>Áttetsző szavaidat,</h4>
 <h4 style="margin-bottom:50px;">csengő hangjaként játsszék.</h4>
 
 <h4>Rakd kincsed a lábam elé,</h4>
 <h4>Ha gyullad benned a remény,</h4>
 <h4>Hogy ott élj a gyöngyfényben,</h4>
 <h4 style="margin-bottom:50px;">Ahol napfényt vet az éj!</h4>
 
 <h4>Hozz szikrákat a télben,</h4>
 <h4>Mentőnedvet a nyárban,</h4>
 <h4>Dicsfényt az éjszakában,</h4>
 <h4 style="margin-bottom:50px;">Gyönyörköntöst a ruhámnak!</h4>
 
 <h4>Üzenj tósztot az égnek,</h4>
 <h4>Hadd tudja meg a mindenség</h4>
 <h4>A megdönthetetlen tényt:</h4>
 <h4>Két szív együtt teljesség!</h4>
 
 <h3>KAROLINA</h3>	<h4>Ez csodálatos volt, Rudolfom, és köszönöm! Én hűen foglak hordozni szívemben, mint hitét a vallásos ember, mint ajak a mosolyt, mert te vagy nekem az aranytermés, a nő igaz imádata, a szépség dicső éke, a nap ragyogása, egy habzó istengyönyör, a fülemnek örömhír, édesen ömlő méz és vágyaimnak egyetlenegy kívánsága.</h4>
 <h3>RUDOLF</h3>	<h4>A szerelem egyszerre kifoszt, és egyben gazdaggá is tesz. Kifoszt, hiszen elveszítjük saját jellemünket, szívünket, testünket és lelkünket, vagy legalábbis megosztjuk azt párunkkal, de egyben gazdagít is, hiszen kapunk egy másik jellemet, szívet, testet és lelket, amellyel szintén mi rendelkezhetünk. Birtokolhatjuk a másik szemének ragyogását, a haja fényét, a keze tapintását, a vidámságát, a szellemét, a beszédét és a csókja ízét. A szívünk ilyenkor bódulatban egymásba kapcsolódik. Aztán a belső szerveink is felcserélődnek, az agyunk helyébe a szívünk lép, és esztelen cselekednek.</h4>
 
 <h3>EGYIK PRIMADONNA</h3>
 <h4>Ó, mily szép dolog mindez.</h4>
 <h4>Az emberek a nevüknek,</h4>
 <h4>Isten a lelküknek,</h4>
 <h4>Ők maguk pedig a szívüknek</h4>
 <h4>Adják szerelmükkel az örök életet.</h4>
 
 <h5><em>Karolina beletúrt Rudolf szőke fürtjeibe, majd kezét kecsesen arcához simította, és édes csókot adott ajkára. Primadonnák vették körül a szerelmes párt és csengőn énekeltek nekik.</em></h5>
 
 <img src="prim.jpg" alt="en">

 <h3>EGYIK PRIMADONNA</h3>	
 <h4>Örömünnep a mai nap,</h4>
 <h4>És mind az, mikor én, láthatlak,</h4>
 <h4>Mert a szívem százszor szikrát szór,</h4>
 <h4 style="margin-bottom:50px;">Amikor hozzám érsz valahányszor.</h4>
 <h4>Akár szóval érintesz,</h4>
 <h4>Akár a forró kezeddel,</h4>
 <h4>A szikra ott rejlik bennem,</h4>
 <h4 style="margin-bottom:50px;">És huncutul csiklandoz engem.</h4>
 <h4>Örömünnep, amikor nézhetem</h4>
 <h4>A virágfüzéres szemedet,</h4>
 <h4>Benne a fény bogarát,</h4>
 <h4 style="margin-bottom:50px;">Melyet az öröm jár át.</h4>
 <h4>Akár kócos a te hajad,</h4>
 <h4>Akár fáradt a te vágyad,</h4>
 <h4>Az én kis szerelmem vagy,</h4>
 <h4 style="margin-bottom:50px;">És örökké az is maradsz.</h4>
 <h4>Örömünnep hát minden nap,</h4>
 <h4>Mert te hozzám érsz, én, kívánlak.</h4>
 <h4>Örömünnep, ünnepelj,</h4>
 <h4 style="margin-bottom:50px;">És mindennap fényoltárt lelj!</h4>
 <h4>Örömünnep hát minden nap,</h4>
 <h4>Mert te hozzám érsz, én, kívánlak.</h4>
 <h4>Örömünnep, ünnepelj,</h4>
 <h4>Mindennap boldogan kelj!</h4>
 
 <h3>PRIMADONNÁK</h3>	
 <h4>Ahogyan a kerti fák áhítoznak a napfényre,</h4>
 <h4>Ahogyan egy szomjas ibolya az édes vízcseppre,</h4>
 <h4>Ahogyan a magányos fülek a madárcsicsergésre,</h4>
 <h4 style="margin-bottom:50px;">Úgy kívánta Rudolf Karolinát minden este.</h4>
 
 <h4>Ahogyan a méla éjszaka várakozik a hajnalra,</h4>
 <h4>Ahogyan a pihenni készülő nap a fehér holdra,</h4>
 <h4>Ahogyan a sok bánattól gyötört ember a nyugtató bordalra,</h4>
 <h4 style="margin-bottom:50px;">Úgy várta Rudolf Karolinát mindenestül mindennap.</h4>
 
 <h3>MÁSIK PRIMADONNA</h3>
 <h4>Táncoljunk a szerelemben,</h4>
 <h4>Mezítelen öltözetben!</h4>
 <h4>Mezítelen az öltözet,</h4>
 <h4 style="margin-bottom:50px;">Mert ismered te mindenem.</h4>
 <h4>A színes kálváriában,</h4>
 <h4>Hol a hírt a füledbe súgtam,</h4>
 <h4>Egy apró hétbetűs szócska:</h4>
 <h4 style="margin-bottom:50px;">Imádlak és imádlak!</h4>
 <h4>Táncoljunk a boldogságban!</h4>
 <h4>Én Rudolffal táncolok,</h4>
 <h4>Mindenki más a párjával.</h4>
 <h4 style="margin-bottom:50px;">Jöjj a szerelem báljára!</h4>
 <h4>Pörgesd meg te a társadat,</h4>
 <h4>Hadd szédítse a kábulat,</h4>
 <h4>Mert a szerelem kábulat,</h4>
 <h4>Hol a szív bőszen mulat!</h4>
 <h3>PRIMADONNÁK</h3>
 
 <h4>Nem létezhet boldog élet édes szerelem nélkül,</h4>
 <h4>Boldog szerelem vad vágyakozás nélkül,</h4>
 <h4>Vadóc vágyakozás vágyat adó Isten nélkül</h4>
 <h4 style="margin-bottom:50px;">És vágyat adó Isten tápláló élet nélkül.</h4>
 
 <h4>Ő sem létezhetett Karolinája nélkül,</h4>
 <h4>Számára ő jelentette a szép, tápláló életet,</h4>
 <h4>A vad vágyakat és Istent,</h4>
 <h4 style="margin-bottom:50px;">Örökké fogva tartó mámorszenvedéllyel.</h4>
 
 <h3>HARMADIK PRIMADONNA</h3>
 <h4>Már nem fojtották el</h4>
 <h4>Égig nyúló érzéseiket egymás iránt,</h4>
 <h4>Már nem csitították repdeső szívüket</h4>
 <h4 style="margin-bottom:50px;">Békítő altatódallal,</h4>
 <h4>Már nem táplálták lelküket</h4>
 <h4>Nyugtató gyógyírral,</h4>
 <h4>Engedték, hogy örökké éghessen,</h4>
 <h4 style="margin-bottom:50px;">Mint fan-fan.</h4>
 
 <h4>Szabad utat engedtek a kívánkozó vágyuknak,</h4>
 <h4>Epedő arcukhoz szorították édes ajkukat,</h4>
 <h4>Mert vágytak arra, hogy érinthessék</h4>
 <h4>A másik minden porcikáját.</h4>
 <h3>PRIMADONNÁK</h3>
 
 <h4>Minket személy szerint ijesztene,</h4>
 <h4>Hogy hova vezethet a természet játéka,</h4>
 <h4>Szorongatna a félelem,</h4>
 <h4 style="margin-bottom:50px;">Hogy mikor bocsátódna ránk rémséges fátyola.</h4>
 
 <h4>Azon aggódnánk, hogy létkeltő adományát</h4>
 <h4>Hirtelen visszavonja,</h4>
 <h4>Mert hát valljuk be, ő az,</h4>
 <h4 style="margin-bottom:50px;">Aki a világi érzések nagy-nagy istenura.</h4>
 
 <h3>EGYIK PRIMADONNA</h3>
 <h4>Táncoljanak csak, amíg lehet,</h4>
 <h4>Míg a szívük szívesen szeret,</h4>
 <h4>Míg a lábuk pergőn lépeget,</h4>
 <h4 style="margin-bottom:50px;">Míg Isten zenét ad mindehhez.</h4>
 
 <h5 style="margin-bottom: 60px;"><em>Rudolf férfias könnyedséggel a karjában vitte Karolina puha testét a pamlagra. Az ártatlan szerelmesek kiszabadultak a külsőségek fogságából, és táncuk közepette fejüket egy másik szenvedély rabságába hajtották. A Primadonnák magukra hagyták a szerelmes párt. </em></h5>
 <h6>Függöny</h6>
 <h2 class="cim">MÁSODIK FELVONÁS</h2>
 <h2 class="cim">Mea maxima culpa</h2>
 <h2 class="cim"> 1. SZÍN</h2>
   
 <h6>Budapest. Budavári Várkápolna</h6>
 <h5><em>Két, kissé megviselt lélek közeledett, akik mit sem sejtettek a másik jöttéről, mit sem sejtettek abban a pillanatban a másik közelségéről. Szinte elmehettek volna egymás mellett, akkor sem vették volna észre a másikat, hiszen annyira elmerültek saját gondolataikban. Ők voltak, igen, Malvin és Lőrinc. Lőrinc letérdelt egy sír előtt, Malvin pedig mögötte. A kripta Olivér immár örök nyughelye volt, aki Lőrinc bátyja és Malvin szerelme volt egykoron. A király karja és hatalma sem ér el mindenhová, ezért az Úrhoz fohászkodott, és meghallgatásáért esedezett, miközben Malvin, mint egy kaméleon, mögötte állt észrevétlenül.</em></h5>
 <img src="kripta.jpg" alt="en">
 <h3>LŐRINC</h3>	<h4>Megkeseredett emberként kérem meghallgatásomat, Istenem, te fénylő arcú, a világot a karodba ölelő úr, te tiszta és bölcs szakállú, szeplőtlen pihenőzug bárki számára. A téged kérlelő hangok zsibongó raja közül méltass engem a figyelmedre, kérlek! Add, hogy szívem a te oltárod szószékéhez férjen! Ki is lehetsz vajon te? Kinél tágasabb tér nem kellhet földi szemnek, aki határtalan határtalanságában. Te, örömfészket adó és mindent szerető atyám, a szívem közelségében terebélyesedő szent egyház, akinek mézes csókot árasztó az orcája, te, aki minden földi és égi bölcsességben a babérdomb, az angyali és széplelkű jóságban ringató, te, aki olyan nagyon vakon szerető, olyan nagyon bőkezű, olyan nagyon jó Isten, hallgass meg! – Lőrinc őszintének tűnő hévvel folytatta: – Köszönöm, hogy megannyiszor visszafogadtál engem, és szívembe oly sokadszorra újra tanyát versz annak ellenére, hogy keresetlen utam során oly gyakran nyomom veszett, és elhagytalak én tégedet. Az idő vaskereke sokat fordult azóta. Hűségesebb vagy te, mint az őrülten imádó szerelmes, hiszen ilyen sok és számtalan érkezést és távozást már ő sem tűrne és viselne el. De te igen! Néhányszor, no de valljuk be, legtöbbször úgy teszek, mintha nem hallanám tiltó szavadat, ismerem parancsolataidat, de mégis, a lustaság hatalma alatt felmentem alóla önmagamat saját kényem és kedvem szerint, csak hogy világi buja vágyaimnak szolgálhassak. Ordíts rá a vak lelkemre, téríts az igaz útra! Hisz minél többször hempergek a bűnös, sötét szennyben és a vétkeimben, annál könnyebben süllyedem újra el a rémítő mélységben. Mondj parancsoló tiltást és üzenj visszakozást nekem, szabj gátat az oly vágyakozó szenvedélyeimnek! Adj szívemnek pajzsot, mely megóvja a komisz ördög ellen! Add, hogy a jókedv sugara táncolhasson rajtam, hogy frigyre lépjek az erénnyel, a bölcselettel és a jósággal! Add, hogy tudhassam, miben rejlik a fő igazság, az érték! Hadd legyek a benned megmártózott szív szócsöve, és az oltárod örökké éghessen énbennem! Hadd legyek feltétel nélkül békés és üdvözítően jó, még azzal is, aki ellenem bűnös hálót fon! Add, hogy úgy élhessek én, ahogy neked jó! Fogadd el imám és bűnbocsánatom! Sóhajtásom, mely egyben lelkem megnyugvását is jelenti, engedd, hogy az egész temető levegőjét beporozza! Az ősz és a kápolna átható illata engedd, hogy terjengjen a langyos levegőben, és mintegy átszője a lelkem sötétségét a mulandósággal!</h4>
<h3>MALVIN</h3>	<h4>Ó, én hűséges Olivérem, fürdetlek a könnyeimben és a bánatos szívemben. Ó, bárcsak át tudnál még engem ölelni a karjaiddal! Azt, ahogyan fürdettél a hű szerelmedben, és az egybefonódásban együtt töltött napjainkat, hidd el, örökre emlékezetembe zártam. Emlékszel, kértelek, hogy ne hagyj el engem soha, de te mégis elmentél, és itt hagytál. Akkor azt hittem, megszakad a szívem. Testem illatát puhán simító arcod emléke örökké áthatja. Tudod jól, hogy én mindig csak téged szerettelek, most bár bátyáddal élek, kérlek, bocsásd meg nékem! A mai napig ugyanúgy szeretlek!</h4>
<h3>LŐRINC</h3>	<h4>Nem élek már jeles életet, és nem simogat már cicázó szó, alkonyodik már az életem, mint ahogyan egy porélettel játszik egy pók, és a porélet én vagyok. Nem ül már az ifjúság a szívemen, Isten már nem becézi a nevemet, és pirkad a lét másik vége, mint ahogyan egy porélettel játszik egy pók, és a porélet én vagyok. Téli gúnyát öltött testem, és a lelkem végtósztot mond, miközben alkonytól pirkadatig csak egy porélettel játszik egy pók. Vétkeztem, és bűnben éltem, részegen szomjaztam a vad szenvedélyben, elhagytam Teremtőmet egy új istent teremtve: a szerelemistent. Szerelmes gyermek voltam, imádatból forrt össze a hitem, őérette ölni is képes voltam, elhagytam a Teremtőmet egy új istent teremtve én. Mára már meddő minden gondolatom, és hamvában holt minden ötletem, lelkem zavart már, és rátelepszik egy bús látomás. Szenvedélyek anyja, mit adtál? Bánatot szórtál a szívembe? A keserű kedv, amely éltet, és a keserű nedv, amelyet szememben érzek, nem kell már, ha jó nem lehet, mint ahogyan egy porélettel játszik egy pók, és a porélet én vagyok. Oly nagy bánat, amely nyomja a lelkem mindenért, elvesztettem hitem és Malvinom szerelmét, az igaz és szerető Istent elhagytam már több éve, képtelen lettem a jóravaló életre így nélküle, sőt nem érdemlem Malvinom támaszát sem.</h4>

<h5><em>Lőrinc megtört hangon mondta mindezt, és mindkét kezét az arcába olvasztotta, sírni szeretett volna, de a szeme szárazon égett csak, majd Malvin öntötte ki szívét a kápolna lelkeinek, mélyet sóhajtott, olyan mélyet, mintha az összes levegőt magába szívta volna, majd leborult Olivér sírja előtt, és hangosan zokogott. </em></h5>
<h3>MALVIN</h3>	<h4>Ó, én hűséges Olivérem, odaadnám az egész életem, ha részem lehetne még nekem egy fikarcnyi tavaszi huncutkodásban veled, mindenem odaadnám egy parányi önfeledt csiklandozásért, egy csöppnyi gyöngyszilánkért, egy csipet örömcsíráért, egy árnyalatnyi fényt adó napsugárért, egy szemernyi forró szerelem vágyáért, és láthatnánk, a világ örömteli virágszál, kedves titokzatosság, teljesülő kívánság, kacérkodó finomság, boldogító viszonzás és álmot hozó örök vágy. Epedem, hogy a gyöngyéjszaka egyetlen percéig egy csillámló tengercseppnyit, egy mosolyfürdő habjányit és a boldogság árnyékányit, csak még egyetlenegyszer én újra forrón ölelve szerethesselek. Lőrincem, nem babusgatom már a szép ketyegődet, és vele együtt önmagam sem szeretem már. Hogy melyik volt előzőleg és hamarabb? Tudja az ég, én magam sem tudom. Minekután magammal már nem vagyok jóban, immáron ebből kifolyólag sajnos teveled sem vagyok képes, és ezek után szűnt meg az irányodba táplált imádatom? Vagy talán előbb te magad nem vonzottál már, így bosszúból önmagamra neheztelek, és végezetül jómagamat sem szeretem már? Csak az ég tudja, hogy miből mi következett. Vajon a nyereségvágy és a bosszúéhes háború idézi az emberölést, vagy maga a pusztító szándék szüli meg az összeütközést? Vajon a rablás éleszti a politikát, vagy maga a közélet az, ami lopásra visz? Vajon a szeretet szüli az igaz istenhitet, vagy az istenfélelem táplálja csak a szeretetet? Vajon színtiszta-e az a jóság, mely azért fiadzik, és csak arra van haszna, hogy mennybe vágyik, és kecsegtető jutalomért teszi, amit tesz? Vajon hófehér-e az a hit, melyet ellik a kebled, ha csupáncsak célelérés hozta világra tebenned, és azt csupán önnön rút érdeke élelmezi? Vajon hó- és tejszínű-e az a valláskép, amelynek nevében az istenfélő az üdvösségért mészárol?</h4>
<img src="mere.jpg" alt="en">
<h3>LŐRINC</h3>	<h4>Itt állok a sírod előtt, Olivér, gyóntatószékem legyél hát, feltárom a lelkem néked. Kitárom a kapuját, és a rég bent rekedt és megcsömörlött, még önmagam elől is bújtatott bűnöm gőzét kiengedem végre valahára, nem szégyellve előtted. Az ég legyen a tanúm. Lásd lelkem, szép Olivér, Malvinnak hű szerelme: Nem tudtam sohasem megálljt parancsolni a szívemnek, mert más volt annak mindig a bűnös irányítója. Irigység járt át, hogy más nőjét birtokoljam. Szembeszálltam veled, csak hogy Malvin keze csakis az enyém lehessen. Bevallom néked, míg a víg társaságodban voltam akkor, halálod éjjelén, van annak már tizennégy éve is tán, a mulatozás közepette végzetes mérget tettem a poharadba, ezzel a halálodat okoztam. Mily szörnyű tett! Ezzel elszakítva Malvintól, igaz szerelmedtől, kedvesedtől, az alkoholmérgezést rútul színlelve. Nem sejti és sejtheti senki sem a bűnöm. Malvinnal elhitettem, ez volt Isten szent akarata, a sors útja, hazudtam. Halálod után gyorsan frigyre léptünk, és két gyermeket szült nékem, akik kis koruk óta szerelmesek egymásba, gondolom, büntetésül, a sors ezzel büntet engem. Kérlek téged, Olivér, ha ez a te műved bosszúból, adj tévelyedett lelkemnek bűnbocsánatot! Űzd a ragaszkodás árnyát Rudolf és Karolina életfonaláról el! Már hét éve szeretik egymást, elválaszthatatlanok. Förtelem! Érthetetlen. Mint a hal a víz nélkül, ők egymás nélkül élni teljesen képtelenek. Hallottál már arról, hogy a bűnt akár hetedíziglen is Isten az utódokon torol? Ne játssz, és ne büntess engem és a családomat! </h4>
<h3>MALVIN</h3>	<h4>Jaj, mit hall titkon a fülem? Szívembe tőrként hatol ez a vallomás! Mit tettél, te álszent gyilkos? Sérti színlelt nyugalmamat! Haragom egyre csak gyűlik, érzem, és egyre csak terebélyesedik a lelkemben. E szavaknak igazságtartalma és értelme van? Kételkedem jó hallásomban. Hiszen ez borzadály! Idegeim ködfelhőbe burkolnak! Megölték Olivért? Rút méreg választott el tőle? Igaz ez? Csúf és megtervezett halál? Volt elég bátorság és gonoszság ily undorító cselekedethez? Oh, most mit tegyek? Segíts nekem, Istenem! Ítélkezzek felette, vagy bízzam Rád? Összezavarodott elmém. Hogy nézzek így Lőrincre ezután? Én még azt hittem, alkoholmérgezés okozta a veszted, én kedvesem. Akár a mai napig is boldogok lehetnénk együtt! Fáj ez a kín, marcangol nagyon!</h4>
<h3>LŐRINC</h3>	<h4>Malvin sosem szeretett engem, még most is érezni eltitkolt érzéseit irántad, Olivér. Szemében sosem láthattam azt az érzéki csillogást, melyet mikor hozzád szólt, te keltettél benne. Nem ért semmit a művem és a bűnöm, mert szívét sohasem kaphattam meg. Miért kell a büntetés?</h4>
<h3>MALVIN</h3>	<h4>Uramisten, mit tett a férjem? Vér tapad a kezéhez, és éjszakánként azzal ölelt? Én pedig sosem szerettem, én csak téged szerettelek, Olivérem! Én még most is csak téged kívánlak, ily sorsot nem érdemeltem. Mikor elhagytál, mert hívott és szólított a szülőhelyed égboltja, a temető és a bölcső egyben, a bánatom elfedte a tisztánlátásomat, és Lőrincet ijedten uramnak választottam keserűségemben. Kérlek, bocsáss meg! Értsd meg, akkor ő gyógyír volt a lelkemnek a magányos fájdalmamban! A szívem azóta is csak egy kődarab, nem szeret senki élőt. Férjemhez nem köt semmi sem, én még mindig csakis téged szeretlek! Gyermekeim miatt tűröm a helyzetem. Hazug szívemért a büntetés gyermekeink végzetes szerelme? Ez lenne az isteni megtorlás? Kérd, bocsássa meg tettünk az Isten! Legalább a gyermekeink lehessenek boldogok, ha már mi nem! Legyenek irgalommal megáldva és megbocsátással meghintve! Csendesedjen lángjuk, mit tilt a természet törvénye! Elméjük térjen vissza a tiszta mederbe! Ím, itt állsz előttem, te vén Lőrincem, édes csuri madárként tűnsz fel a szememben. Nem tudsz te már kommunikálni, és nem értenek téged az emberek, csak meredten nézlek, és látlak én is téged, de valójában nem ismerlek, csak figyellek. De mi haszna az értelemnek? Hiszen csupán a saját lelked csuri madara vagy. Nem találod az élet kapaszkodóját, amely által nehezen, de felállhatnál, igaz, kábán, de a talpadra érkezhetnél, hanem csak várod, hogy végre őszintén megértsenek, azt várod, hogy a gondolataid és az érzéseid eggyé egyesüljenek, de az önzőséged, cimborám, elveszejtett téged örökre. Véget vetek annak, ami talán soha el sem kezdődött, ami csak aprócska csírakezdemény volt, hát azt én most megölöm. Tetszettél nekem, és vágyam formálója életed végéig tán lehettél volna, mert az érzések megszülethettek volna a lelkemben, a bizsergését a hasamban korábban egy picit éreztem, de mit ér a szerelem, ha nincs mellette oly támaszték, mely az igaz hittel és a becsületes tisztelettel körbevesz és átölel? Ég veled, kedves tiszavirág-életű szerelem, elvetemült Lőrincem! Szívemből végleg kiűztelek, és most akár meg is ölhetnélek.</h4>
<h3>LŐRINC</h3>	<h4>Olivér, azt hiszed, te onnan a messzi távolból játszogathatsz velünk? Nem hagyom ám én ezt! És én még téged kerestelek fel a lelkemet tisztába tenni! Én bolond, ugyan minek? Hallgatsz, nem is létezel! Egy rém balga üzenetet hallok, és én ide sietek? Én eszement! Most jól figyelj, Olivér! Karolina és Rudolf sosem lesznek egymáséi! Még ha ez egy fortélyos csel vagy üzenet, mindegy, ők akkor sem lesznek együtt boldogok! Hidd el, erről én gondoskodom! Vonulj hát vissza! Fújj takarodót magadnak! Ne üzengess nekem! Vésd csak nyugodtan az eszedbe, hogy el ne felejtsd: Karolina és Rudolf sorsáról csakis én dönthetek! </h4>

<h5><em>Ezennel ultimátumot adott Lőrinc Olivérnek, miközben teste remegett, majd mint aki jól végezte dolgát, távozott. Persze azért lelke láthatóan megtelt haraggal és méreggel, hiszen úgy sietett el a sír mellől, hogy még most sem vette észre Malvint, annyira belefeledkezett kábító dühébe. Malvin így teljesen át tudta adni magát régi társának, akinek az irányába táplált szeretete nem kopott az eltelt idő alatt egy fikarcnyit sem.</em></h5>
<h3>MALVIN</h3>	<h4>Drága Olivérem, bocsáss meg esendő és megbotló lelkemnek! Ne hallgass, kérlek, Lőrincre! Feldúltak most a szavai. A haragja elhomályosította látását, és össze-vissza ugrálnak rémisztő gondolatai az indulata és a hidegvére mélységes gödrei között. Véres koronát lelt a feje, és határtalan hályogot a szeme. Nem látja és érti ezt a világi rendet, hiszen a józan ész szív nélkül kritikussá, unottá és kíméletlenné teszi az embert. A számító elme igaz szeretet nélkül makrancossá és kicsinyessé, a folyton elmés gondolat önzetlenség nélkül rátartivá, gőgössé, fösvénnyé és álarcoskodóvá formálja idővel az egyént. A lejtőn megindult lefelé, a mély felé. Kérlek, gyermekeinket ne bántsd, ne ítéld el őket miatta és miattam! Ők ártatlanok. Szívük tiszta és ép, mint csecsemőkorukban. Lőrinc keményszívű lelke a koronája alatt, melyet tőled erőszakkal elvett, csak még rútabbá terebélyesedett. Nem engem szeretett ő, hanem csak a hatalmat, és a hatalom szülte benne az új embert. Látod, Olivér, a jellem mily változó? Tudom jól, te láttad Lőrinc erényeit. Mit ér a bölcsesség a földön, ha minden csak változik? Mit ér az igazság, ha rossz az ítélkező? Mit ér a szerelmem, ha elszakítottak tőled? Mardossa lelkem folytonosan, tömény szerencsétlenség az életem. Megbolondult a férjem. Lidércfényként szaladok az élet folyosóján, a sötétség folyamatosan a nyomomban liheg, míg végleg eltűnök majd a bánat homályában. Mennem kell, kedvesem, én tiszta Olivérem. Viszlát, szép eltűnt reményem! Örülnék, ha még láthatnálak, hisz míg éltél, azt hittem, mindörökké társam leszel. Fáj, hogy már nem ölelhetlek, lombörömöket és boldogságot már nem hozol számomra. Itt hagytál a magányban. Nekem már csak egy kedvet ritkító isten maradt a szívemben. Nem örülök már a jelennek, nem nyílik már a virág nekem, és nem vidít már a tavasz díszjelmeze. Férjem bűnét torolni bizonyisten nincs merszem, ítélkezzen hát csak a nagy hatalmú Isten helyettem! Viszlát, szép szerelmem, mindörökre tied a lelkem!</h4>

<h5><em>Hüppögte Malvin könnyei közepette, és ő is elment, csak léha mélytengeri csöndet hagyva maga után a nagy királyi temetőben.</em></h5>


<h2 class="cim"> 2. SZÍN</h2>
  
<h6>Budapest. Budavári Várkápolna</h6>
<h5><em>Malvin távozása után két szellem érkezett meg, talán előbújtak valahonnan, vagy csak egyszerűen megjelentek, nem lehetett tudni, ez már, ahogy csak a szellemvilágban lenni szokott, titok marad. A két szellem Tiborc és Baltazár volt. Majd ők elmesélik, hogy kik is ők valójában.</em></h5>
<img src="szelleme.jpg" alt="en">
<h3>TIBORC</h3>	<h4>Jaj, segítség, te ki vagy?</h4>

<h5><em>Miközben Tiborc szelleme meghökkent a másik szellemet kissé mintha megütötte volna, ahogy tengelye körül egy száznyolcvan fokos fordulást akart végrehajtani.</em></h5>

<h3>BALTAZÁR</h3>	<h4>Mi az, mi az, meghaltam?</h4>
<h3>TIBORC</h3>	<h4>Te már réges-régen halott vagy, együgyű!</h4>
<h3>BALTAZÁR</h3>	<h4>Tényleg? Na, ne mondd! Képzeld, én most élek csak igazán!</h4>
<h3>TIBORC</h3>	<h4>Az lehet, de akkor is tudod, te csak egy szellem vagy!</h4>
<h3>BALTAZÁR</h3>	<h4>Az már lehet, ha te mondod, biztosan. Megadom magam és visszavonulót fújok, de csak egy röpke pillanatra.</h4>
<h3>TIBORC</h3>	<h4>Méghozzá, ha jól látom, egy igazán fogyatékos szellem vagy!</h4>
<h3>BALTAZÁR</h3>	<h4>Ne sértegess, mert leütlek!</h4>

<h5><em>Baltazár szelleme kiabált egy nagyot, és egy mozdulattal valóban megkísérelte végrehajtani tervét, már emelte is kezét Tiborc szellem irányába.</em></h5>
<h3>TIBORC</h3>	<h4>Hogyan ütnél le te engem, mikor megérinteni sem tudsz? Nincs is testem, nem látod? Épp oly látható vagyok, mint te magad, te ügyefogyott!</h4><h3></h3>
<h3>BALTAZÁR</h3>	<h4>Azért csak megpróbálom, ha nem bánod, ha kell, akkor hadonászok egyet az örökkévalóság földi mezején.</h4>
<h3>TIBORC</h3>	<h4>Ne bolondozz, te féleszű jómadár!</h4>
<h3>BALTAZÁR</h3>	<h4>Jó, hát abbahagyom, ha már ilyen szépen kérted és tested ily mulatságos sündisznópózba helyezkedett!</h4>
<h3>TIBORC</h3>	<h4>Honnan jössz, ügyefogyott?</h4>
<h3>BALTAZÁR</h3>	<h4>Onnan, abból a sírból!</h4>

<h5><em>Baltazár szelleme kissé balra, egy sírra mutatott.</em></h5>
<h3>TIBORC</h3>	<h4>Mi a neved, lököttke?</h4>
<h3>BALTAZÁR</h3>	<h4>Bolondnak szólítottak.</h4>
<h3>TIBORC</h3>	<h4>Ha olyan butácska vagy, hogy még azt sem tudod, ki vagy, hát legalább derítsük azt ki együtt! Induljunk a szóban forgó sír felé a kriptában. Egy kissé elhanyagolt, száraz kórókkal körülvett sírhely ez mindenféle gizgazzal! Hát, nem igazán lehettél fontos az élőknek.</h4>
<h3>BALTAZÁR</h3>	<h4>Nézzük meg gyorsan a névtáblát! Bevallom, kissé rosszulesik, hogy a földi barátaim így elfeledtek. Milyen érdekes, még a szellemi világban sincs szabadulás az érzelmeknek való kiszolgáltatottságtól.</h4>
<h3>TIBORC</h3>	<h4>Lám, te vagy Baltazár, a volt uralkodónk, Zakariás bolondja. Oh, gondolhattam volna! Úgy látszik, a halálban sem jött meg az eszed. Hallottam én már felőled.</h4>
<h3>BALTAZÁR</h3>	<h4>És te ki vagy, okoska?</h4>
<h3>TIBORC</h3>	<h4>Én egy szolgáló vagyok, de abból az időből… áh, azt te úgysem értenéd.</h4>
<h3>BALTAZÁR</h3>	<h4>Zakariás már nem él?</h4>
<img src="bu.jpg" alt="en">
<h3>TIBORC</h3>	<h4>Nem, te nagyon buta, hát nem kísérted figyelemmel a lenti eseményeket? Te magad éjszakánként nem járkálgatsz ki-be, vagy lopakodsz erre-arra? Nem érdekel? Hüledezek fölényesen értetlenkedve az érdeklődésednek eme teljes hiányán. A fiáé, Lőrincé ma a királyi hatalom. Az előbb járt itt, de gondolom, akkor azt sem láttad, hiszen nem érdekel téged semmi. Haragos volt a kedve, mintha egy rossz és keserű dióba harapott volna. Zakariás fia ő. Titkon bátyját megölte, előre megtervezett gaz tettel, és ezzel elvéve a szerelmét, hatalmát, koronáját és az egész életét. Mi, épeszű szellemek tudunk e csúf tettéről, de persze közülünk csak azok, akik épeszűek. Ha jól hallottam, ezt a fertelmes bűnt gyónta meg az imént, mikor épp sötétedett.</h4>
<h3>BALTAZÁR</h3>	<h4>Én Zakariás bolondja voltam, bár néha úgy hittem, hogy ő az én kis zakkant bolondom. Próbálom menteni, ami menthető.
<h3>TIBORC</h3>	<h4>Hát ez meg hogy lehet?</h4>
<h3>BALTAZÁR</h3>	<h4>Csak úgy… már ahogy azt én láttam.</h4>
<h3>TIBORC</h3>	<h4>Te magad vagy zakkant!.</h4>
<h3>BALTAZÁR</h3>	<h4>Ha szolga vagy, nem akarsz az én szolgálóm lenni itt a másvilágon?</h4>
<h3>TIBORC</h3>	<h4>Őrült egy ötlet, kedves szellemtársam, hiszen én már szellemfogytiglan Isten szolgálója vagyok. Kitanultam a mesterségemet, a szolgálói munkát a földön, és éppen ezért itt már nem ért meglepetés engem.</h4>
<h3>BALTAZÁR</h3>	<h4>Engem sem ért semmiféle meglepetés. Bár sok társam valahogy nem találom.</h4>
<h3>TIBORC</h3>	<h4>Hát, az csak azért lehet, mert ők bizonyára vétkesen éltek, így most lent borzonganak a pokol tüzében mind, a kínkeservek közepette.</h4>
<h3>BALTAZÁR</h3>	<h4>Így már értem, mégiscsak bűnösebb életet kellett volna nekem is élnem, több lenne az ismerősöm, nem lennék itt annyira egyedül.</h4>
<h3>TIBORC</h3>	<h4>Bolond vagy te, talán inkább a földön kellett volna a jólelkű emberek kedves társaságában több időt töltened, és untalan mutatkoznod.</h4>
<h3>BALTAZÁR</h3>	<h4>Hallok valami hangot!</h4>
<h3>TIBORC</h3>	<h4>Ketten jönnek, úgy hiszem.</h4>
<h3>BALTAZÁR</h3>	<h4>Két fiatal, úgy látom.</h4>
<h3>TIBORC</h3>	<h4>Karolina és Rudolf az, Lőrinc gyermekei. Hallgassuk hát ki őket! Legalább lesz majd mit pletykálni odafent.</h4>
<h3>BALTAZÁR</h3>	<h4>Ez aztán jó muri lesz!</h4>
<h3>TIBORC</h3>	<h4>Bújjunk most el gyorsan!</h4>
<h3>BALTAZÁR</h3>	<h4>Sebesen, mint egy vonat! De miért is bújunk el, mikor úgysem látnak minket, hiszen láthatatlanok vagyunk, vagy mi a fene?</h4>
<h3>TIBORC</h3>	<h4>Csak a megszokás miatt. Gyere már, bújjunk el sebtében! Ne kéresd már magad, mint egy vénasszony, ki nemsokára feldobja a talpát!</h4>
<h3>BALTAZÁR</h3>	<h4>Jól van na, csak öregszem.</h4>
<h3>TIBORC</h3>	<h4>Ne bolondozz már, gyere! Bújjunk már el fürgén! Ne ilyen idegtépő lassúsággal mozogj!</h4>

<h5><em>Ezennel a két hebehurgya szellem elbújt az egyik sír mögé, és onnan lesték a fejleményeket a továbbiakban.</em></h5>
<h2 class="cim"> 3. SZÍN</h2>
  
<h6>Budapest. Budavári Várkápolna</h6>
<h5><em>Megjelent a temetőben Rudolf és Karolina. Rudolf kissé idegesnek tűnt, de még így is szeretetre méltó figura volt, Karolina ártatlansága pedig áthatotta az egész sírkertet.</em></h5>
<h3>KAROLINA</h3>	<h4>Mi okból citáltál a temetőbe, Rudolfom?</h4>
<h3>RUDOLF</h3>	<h4>Ha bánat nyomja a lelkemet, ide szoktam én betérni, ebbe az ősrégi kriptába, mert itt minden olyan ártatlan és élettelen, gazságot, igazságtalanságot és kőszíveket itt nem lelsz, még ha kő is nehezedik a sírboltokra. Egyszerűen megnyugtat ennek a helynek a szelleme. Itt csak szellemek vannak, akik ártalmatlanok a földi létünkre, és rosszat nem képesek tenni ellenük, ellentétben az emberekkel, így én közéjük szoktam jönni elmélkedni, hozzájuk beszélni. Ők bánatomat meghallgatják, és volt már rá példa, még tanácsot is sugalltak számomra.</h4>
<h3>KAROLINA</h3>	<h4>Miért, drága Rudolfom, neked van énelőlem elrejtett és énelőttem titkolt keserűséged, amely marcangol? Nem vagy énvélem boldog?</h4>
<h3>RUDOLF</h3>	<h4>Éppen ez fakasztja a szomorúságomat, a veled való boldogságom.</h4>
<h3>KAROLINA</h3>	<h4>Ezt nem értem. Hogyan érted mindezt?</h4>
<h3>RUDOLF</h3>	<h4>Nem lehetek a tied, nem vehetlek feleségül, ez az én elkeseredettségem fő oka. Nem akarlak elveszteni. Apámtól rémesen félek, rideg arcáról semmi jót nem olvasok le. Bár én nem értek a mimika nyelvezetén, és tudom, az ember sokszor öntudatlanul is színlel, de most kelepcét érzek. Érzem, és meg vagyok róla győződve, hogy az öreg rosszat forral ellenünk, nem az egyenes úton jár. Biztosan érzem, tőled el akar engem választani. Képes erre ő bármi áron.</h4>
<h3>KAROLINA</h3>	<h4>Ne gondolj most a jövőre!</h4>
<h3>RUDOLF</h3>	<h4>Megelőzni szándékozom a leselkedő szerencsétlenséget, hidd el, fel kell készülnünk rá, nekünk kell hamarabb lépni, mert ha későn ismerjük fel a veszélyt, az akár szerelmünk végét is jelentheti, és elválaszthatnak egymástól. Ismerem apánkat, ő az, aki mindennek pontosan tudja az árát, és semminek sem az értékét. A módját nem tudom, hogyan akarja célját elérni, de a belső hangom azt súgja, valamire készül ő.</h4>
<h3>KAROLINA</h3>	<h4>Lehet, hogy az érzéseid a félelmed miatt becsapnak, erre nem gondoltál?</h4>
<h3>RUDOLF</h3>	<h4>Múlt éjszaka egy óriási kígyóval álmodtam. A család barátjától, Bonifáctól megkérdeztem a jelentését, és tudod mit mondott?</h4>
<h3>KAROLINA</h3>	<h4>Mit?</h4>
<h3>RUDOLF</h3>	<h4>A kígyó az álomban arra figyelmeztet, hogy rafinált veszély fenyeget. Bonifác márpedig sosem téved.</h4>
<h3>KAROLINA</h3>	<h4>És mit szeretnél tenni?</h4>
<img src="utaza.jpg" alt="en">
<h3>RUDOLF</h3>	<h4>Elhagylak kedvesem, hogy apám lássa, megjött az eszünk, és osztjuk a véleményét. Örülni fog, és elégedettséggel fogja eltölteni, hogy igaza volt, hogy kénye-kedve szerint teszünk, hogy a bábjai lettünk, hogy már nem fenyegeti rosszalló közvélemény családjának hírnevét
<h3>KAROLINA</h3>	<h4>Elhagynál, kedvesem?</h4>

<h5><em>Karolina nem akart hinni a fülének, maga mögé lesett, hátha valaki másnak szólnak a könyörtelen szavak. De látta, ő volt az egyedüli hallgatóság. Szíve felháborodott a hírre, és kifakadt szóáradata, mert ez volt az, amitől hét éve félt folyamatosan.</em></h5>
	<h4>Hét esztendő távlatából elhagynál engem? – És belekezdett végtelen monológjába: – Ha elhagysz, bús magányomban betoppan majd az öreg szakállú ősz, nem fog kopogni az ajtómon, mindössze belép ő. Sután, halkan és nesztelen pusztán csak rám nyit, és nem kérdez, csak futótűzként elszomorít. Évekig kuporoghatok majd a fénytelen szobámban, remény és álom nélkül a szívszorító magányom közepén állok majd én, mint mikor ősszel a fa levelét lehullatja, hitevesztetten és csupasz szívem megmutatva. Ezt akarod?</h4>
<h5><em>Karolina sírt. Rudolf még sohasem látta ilyen elkeseredettnek, kissé megrémítette, de örömöt is érzett, hogy párja ily mély érzelmeket táplál iránta, és tovább hallgatta.</em></h5>

	<h4>Lelkemet zsibbadás járja majd át, és szédülök, szívem bizserget majd, és meglásd, megeshet, rögvest megvénülök. Könnyeim szemem peremén várakoznak majd sorban, és mit ér a létezés, az élet, ha lelkem holtan roskad magába? Én látni óhajtanám még a szemed csillogását, és érezni kívánnám még szép kezed simítását. Adj még nekem tápláló varázslatokat és örömcsodát, hiszen adhat még a tavasz is zöldellő fát. A fa az erdő szegélyén szüntelen újjáéled, a virágok, a bokrok is minduntalan újjászületnek. Forognak az évszakok, és pörögnek a fákról a levelek, ahogyan peregnek az évek, és folyamatosan erősödnek a szerelmek. Hét esztendő távlatából kérlek, ne hagyjuk halni mindezt! Van még, ami táplálhatná rügyező éveinket. Ha köztünk még maradt valamennyi szeretet és imádat, akkor hidd el, újraéled bármi ebben a világban! Együtt éljük túl a szelet, a vihart és a kiszáradást! A természet is kiállja a temérdek próbát, hiszen minden egyes évben megújul és újjáéled, és a fa törzse ettől csak egyre-egyre erősebb lesz. Leheljünk egymásba újfent erőt, lángot és szikrát, és a másik orcájára ajkunk tüzes csókját! Élesszük újra a támasztékot, a hitet és a reményt, a mi szerelmünk örök, hadd értse meg ezt a mindenség! </h4>
<h5><em>Karolina hangja annyira elvékonyodott, hogy már-már átment sírásba. Rudolf átölelte és megcsókolta.</em></h5>

<h3>RUDOLF</h3>	<h4>Csak egy kis időre, lelkem, amit ne vegyél ennyire a szívedre. Nem akartalak én téged megrémiszteni, hidd el. Már bánom, hogy hangom ily komoly volt. Vágyaink ellen kell cselekednem, de hidd el, mindezt teérted és énérettem. Elhagyom a hazánkat, ezt az országot, és itt hagyom az örökségünk. Külhonban megteremtem a mi világunkat, azután rögvest rohanok vissza teéretted, és villámgyorsan magammal viszlek. Lesz nekünk ott az új világunkban szép kertünk és tág házunk. Földi polgárokká válunk, akik maguk teremtik meg a kicsiny világukat, az álmaikat, és nem úgy fogunk élni majd, mint most a mi családunk. Ott fogunk majd élni, ahova az apánk keze és hatalma nem ér el. Hát ez lenne a tervem. Hidd el, hogy egyikünknek józanul is kell gondolkodnia!</h4>
<h3>KAROLINA</h3>	<h4>Én is veled indulok!</h4>
<h3>RUDOLF</h3>	<h4>Nem lehet kedvesem, értsd meg!</h4>
<h3>KAROLINA</h3>	<h4>Miért nem?</h4>
<h3>RUDOLF</h3>	<h4>Mert apánk így megneszelné valódi tervünket, hamar rájönne, együtt szeretnénk élni, egymás mellett és frigyben. Ez irigy szemét szúrná, és ezt tudod, hogy nem hagyhatjuk.</h4>
<h3>KAROLINA</h3>	<h4>Értem és tudom, szerelemből fakad a terved. Mégis rémít az eltékozolt hideg évek gondolata. Mikor térnél, életem, érettem vissza?</h4>
<h3>RUDOLF</h3>	<h4>Amint lehet, mihamarabb. Hidd el, ez a legjobb a számunkra! Álmaink egy másik országban valóra válhatnak. Gyermekeink lehetnek, befogadunk árvákat, mert minden egyes gyermek örökbefogadásával a nagy hatalmú Istent fogadjuk a házunkba. Hányat szeretnél?</h4>
<h3>KAROLINA</h3>	<h4>Hetet, három rügyező bokrot és négy illatos, gyönyörű virágszálat.</h4>

<h5><em>Karolina ártatlan szeme felcsillant, átfutott képzeletében a boldog család idilli képe. Halkan dalra is fakadt.</em></h5>
<img src="csal.jpg" alt="en">
<h4>Hasztalan próbálom feltartóztatni a nagy konok időt,</h4>
<h4>Mely végül szorító ujjaim körül kifolyik s meggyötör,</h4>
<h4>De nem sírok, érzem az égen a madársuhogásokat,</h4>
<h4 style="margin-bottom:50px;">A felkelő napnak lángoló korongjában a nyugalmat</h4>

<h4>Tudom, hogy elhozod a bársonyos időtlen hangulatot</h4>
<h4>És a múltat az isteni eljöveteleddel megváltod</h4>
<h4>Látom, hogyan közeledsz piciny léptekkel, hajad lenszőke</h4>
<h4 style="margin-bottom:50px;">Ahogyan bájaddal elhozod az anyai örömeket</h4>

<h4>Szomjúhozva vágyik már a lelkem a megérkezésedre</h4>
<h4>A mézédes és örök tavasz virágozna a szívemben</h4>
<h4>Szakadatlanul rajtam csüng majd a szép édenkék szempárod,</h4>
<h4 style="margin-bottom:50px;">Ha körülzsonglak majd, ha babusgatlak, remélem nem bánod</h4>

<h4>Szemem könnyes, hangom átforrósodik, fényem szivárványos</h4>
<h4>Virágfüzéres diadalkapu és orcám boldogságos</h4>
<h4>Levendulaillatú, zenés, s dicsőséges fátyolmenet</h4>
<h4 style="margin-bottom:50px;">Tudom, hogy majd hét gyermekkel kárpótol az Isten bennünket</h4>

<h3>RUDOLF</h3>	<h4>Rendben, hét lesz. Mily boldogok leszünk! Senki sem tud majd szerelmünk ellen ténykedni. Apánknak azt mondom majd, hogy katonának álltam a magyar királyi nemesi testőrséghez. A díszegyenruha lett az álmom. Beismerem, hogy néki volt igaza, téged pedig feledtelek. Ekkor megnyugszik, és többet nem fog utánunk szimatolni. Érted már? Hagyni fogja a tervünket a saját kis medrében gyöngyözően és tudatosan folyni. Amikor e poros föld sokadszorra kerüli meg a napot, te felfeded jó anyánknak, hogy emlékemet végleg törölted agyad minden zugából, és a magányos lelkedben új vágy érlelődött meg: primadonna szeretnél lenni egy külhoni vidéken, engedjék meg néked. Nem örülnek majd a kósza gondolatnak, de el fognak engedni. Anyánk is primadonna volt, megérti majd. Ez jó érv mindenképpen. Ekkor én visszatérek éretted, elhozlak onnan, és újra együtt lehetünk.</h4>
<h3>KAROLINA</h3>	<h4>A virágok már csak akkor fognak újra nyílni és a százszorszépek újra rügyezni, a tavasz csak akkortól fog ránk újból mosolyogni, és reánk áldást bocsátani.</h4>
<h3>RUDOLF</h3>	<h4>Igen, kincsem! Csókolj meg!</h4>
<h3>KAROLINA</h3>	<h4>Évszázadnak fog tűnni e néhány év, de bízzunk abban, hogy mihamarabb utánad megyek. Elmúlhat az, mi a szívet így melengeti? Lassan fog telni az idő, de utána miénk lesz az éden. Ígérd meg! Gond nem fog tervedre fészkelni, Isten vigyázni fog rád. Ez a változás elhozza a szerelmünk gyöngysugarát.</h4>
<h3>RUDOLF</h3>	<h4>Ígérem, kedvesem! Óvd magad addig is, még a lágy szellőtől is!</h4>
<h3>KAROLINA</h3>	<h4>Vigyázz, kérlek, az utadon!</h4>
<h3>RUDOLF</h3>	<h4>Vigyázz addig is a törékeny testedre, melybe beleköltözhettél, és ápold, gondozd és óvd azt, ahogyan a madár szokta a fészkét!</h4>

<h5><em>Suttogta Rudolf, és Karolina a szavába harapva csókot adott, hiszen egyetlenegy fogódzóba tudtak csak kapaszkodni, az ártatlan szerelmük illúziójába. Így búcsúzott Rudolf, és szép lassan kiszakította kezét Karolina kezéből. Karolina letörölte könnyeit. Rudolf az egyik irányba, Karolina a másik irányba szaladt el. A temető sötét homályában elveszett a két ártatlan szerelmes. Búcsút vettek egymástól, és nekiláttak tervük megvalósításának. Mindenki tudta a dolgát. Regényes kalandnak tartották, hogy elhagyják egymást, és fájt, hogy egymás mellét nyilazzák, de nem volt más választásuk. Ezt a kis időt, még ha élettelen bábukként is, de ki kellett bírniuk. Olykor a cél szentesíti az eszközt. Fájdalmas könnyekkel búcsúztatták együttlétük múltját, és reményt keresve kapaszkodtak a jövőbe. Zokogva öntözték szerelmes virágaikat, melyeket egymás nyílt szívébe éveken át ültettek el titokban. Szívük isteni kertjének talaja forró lett, és lázasan beteg, amelyen rútul tapostak most. Az elültetett virágaikon átgázoltak, szirmaik sebéből a vér patakokban tört elő, és áradt szerteszét a szívükben, pedig tudták jól, vértől ázott már a föld. Hatalmas erővel szerették ők egymást. Nem fog elmúlni ez az érzés, és nem fog változni a jellemük, tudták. Vigyázni fognak életük kötelére, addig is nehogy elszakadjon, vagy nehogy összebogozódhasson bárki máséval. Tervük alapköveit elkezdték lerakosgatni, hogy a megvalósítás irányába apró léptekkel haladjanak tovább. Karolina remélte, hogy a tervük eredményeként nem a temetőben kötnek majd ki.</em></h5>
<h2 class="cim"> 4. SZÍN</h2>
  
<h6>Budapest. Budavári Várkápolna</h6>
<h5><em>A két szellem újra előbújt, a kísértetek visszatértek. Kijöttek a rejtekhelyükről, és folytatták a korábban elkezdett magasröptű beszélgetésüket.</em></h5>
<h3>BALTAZÁR</h3>	<h4>Ezek most elváltak.</h4>
<h3>TIBORC</h3>	<h4>Ezt még egy bolond is tisztán láthatta.</h4>
<h3>BALTAZÁR</h3><h4>Bár olyan nagyon szeretik egymást, a fiú most mégis elmegy külhonba katonának, de szerelméért visszatér, és a terv szerint megszökteti. Milyen meseszerű, olyan szép! Velem miért nem történhetett ilyen az életben? Milyen szép és romantikus! Az örökségéről is lemond, pedig ez a ház csupa gazdagság.</h4>
<h3>TIBORC</h3>	<h4>Gazdag, busás, de miben? Egy új élet vár reájuk, egy sokkal szebb! A régi életüket eldobják, mint egy elkopott, nyűtt kabátot, amely elfeslett, és egy igazabb és szebb jövő felé eveznek. Gazdag házban meghalni, hidd el, sosem üdvözítő – öltötte fel ismét tudományos ábrázatát, nehogy tönkretegye eddig kialakított imidzsét. Milyen vicces, hogy a túlvilágon is szerepjátékot játszunk.</h4>
<h3>BALTAZÁR</h3><h4>Ugyan miért ne lenne jó gazdag házban meghalni? Áruld már el!</h4>
<h3>TIBORC</h3>	<h4>Mert onnan, tudod, gazdag házból, nehéz bejutni a mennyek kapuján.</h4>
<h3>BALTAZÁR</h3>	<h4>Ez butaság és őrültség! Fel vagyok háborodva. Hiszen én is itt vagyok, pedig gazdag házban éltem.</h4>
<h3>TIBORC</h3>	<h4>Jaj, persze, a fogyatékosoknak könnyű, ne izgulj! A bölcseknek nehéz, hiszen ők csak nagy fájdalmak közepette hallgatnak csak őszinte szívükre, és ápolja eszük a vágyaikat örökre. Ez megmutatkozik a kapzsiságukban is.</h4>
<h3>BALTAZÁR</h3><h4>Ezért vagyok én inkább bolond.</h4>
<h3>TIBORC</h3>	<h4>Nagyon élethűen alakítod. A hatalmon élősködők, a nyerészkedő gazdagok, akik szívükre képtelenek hallgatni, ők nehezen lépik csak át a mennyek kapuját A lelkük és az enyves kezük megrögzötten és megszokásból ragaszkodik az anyagi forrásaikhoz. Érted?</h4>
<h3>BALTAZÁR</h3><h4>Igen, biztosan így van.</h4>
<h3>TIBORC</h3>	<h4>Oly sok ember beszél Istenről, és még többen szólnak hozzá, ennek ellenére nagyon kevesen vannak, akik el is juthatnak hozzá.</h4>
<h3>BALTAZÁR</h3>	<h4>Akkor én egy mázlista vagyok?</h4>
<h3>TIBORC</h3>	<h4>Egy nagyon szerencsés bolond, igen. A szíved sosem fog becsapni, mert a hűséges és feltétlen szeretet magja van elültetve a testedben, mely Isten szelleméből alkottatott.</h4>
<h3>BALTAZÁR</h3><h4>Én elfáradtam, ha nem haragszol, megyek, kedves barátom, visszatérek a síromhoz. De merre is van a nyughelyem?</h4>
<h3>TIBORC</h3>	<h4>Arra, csak egyenesen, a harmadik sírnál balra, és onnan a negyedik lesz az. Én pedig körülnézek még a királyi házban, mert engem érdekelnek az események. Kakaskukorékolásra visszatérek, ígérem, barátom. Viszlát!</h4>
<h3>BALTAZÁR</h3><h4>Ne maradj ki sokáig!</h4>

<h5 style="margin-bottom: 60px;"><em>Kérte anyai aggódással Baltazár szelleme, de addigra már Tiborc szelleme futásnak eredt. Mindketten elvonultak a színről.</em></h5>

<h6>Függöny</h6>
<h2 class="cim">HARMADIK FELVONÁS</h2>
<h2 class="cim">Az esküvő</h2>
<h2 class="cim"> 1. SZÍN</h2>
  
<h6>Budapest. Budai vár. Királyi szoba.</h6>
<h5><em>Az egyik királyi teremben Malvin kötögetett, mellette Bonifác és János úr pipázott. A trópusi gyümölcsök kellemes dohányillata járta át a légteret, és csapkodta az orrukat szüntelen. Ennek ellenére egy különös és szomorú hangulat vett erőt mindenkin.</em></h5>
<img src="ban.jpg" alt="en">
<h3>JÁNOS ÚR</h3>	<h4>Szép Malvin, rég láttam Rudolfot és Karolinát. Merre járhatnak a hősszerelmesek, akik szinte elválaszthatatlanok? A csinos karjuk édes összefonódása egy ideje már nem örvendeztetett meg.</h4>
<h3>MALVIN</h3>	<h4>Kedves János, nem is tudod a fejleményeket? Rudolf, édesgyermekem, pár hete külhonba utazott el. Könnyei közepette búcsúzott el tőlem, de nem verte nagydobra távozását.</h4>
<h3>JÁNOS ÚR</h3>	<h4>Mi okból, megtudhatom?</h4>
<h3>MALVIN</h3>	<h4>Magával ragadta a fiamat a hazájáért fegyvert ragadó férfi nemes és vitézi hangulata. Előtört belőle a vágy, hogy fegyvert ragadjon karja, és a vállát szép katonai gallér ékesítse ezután. Úgy döntött, katonai és hazafias szolgálattal akarja megsegíteni a rémisztő világot. Emlékezzen a török megszállásra! Úgy magyarázta nékem a dolgot, hogy titkon reméli, szíve a tér és az idő fogságában a megenyhülés és lanyhulás útjára lép, és a Karolináért epedő nagy vágya az idő vaskereke által majd kisebbíti a szerelem erejét, majd szép fokozatosan fölemésztve önnönmagát, megsemmisül, és végül kihuny benne. Józan esze ezt mondatta vele.</h4>
<h3>JÁNOS ÚR</h3>	<h4>Ily könnyen lemondott a szép Karolináról? </h4>
<h3>MALVIN</h3>	<h4>Az ő döntése. Persze testvére azóta a négy fal között a szobájában kuksol, búskomorsága olyan nagy.</h4>
<h3>BONIFÁC</h3>	<h4>Itt hagyta a bátor Rudolf úr a gyönyörű Karolinát?</h4>
<h3>MALVIN</h3>	<h4>Ahogy mondod, Bolondka.</h4>
 <h5><em>Felelte felszisszenve Malvin, mert a kötőtű megszúrta az ujját.</em></h5>

 <h3>BONIFÁC</h3>	<h4>Ballépésnek mondható.</h4>
 <h3>MALVIN</h3>	<h4>Vagy talán jobbnak. A távolság segíthet a tüzes ragaszkodásukat véglegesen feledni, legalábbis a fiam beismerése szerint.</h4>
 <h3>JÁNOS ÚR</h3>	<h4>Karolina hogyan viseli?</h4>
 <h3>MALVIN</h3>	<h4>Bánata csak marja és emészti, amennyire az csak lehetséges egy szerelmes és megsebzett női szív esetén. Ezer hallgatag könnycsepp száguld végig naponta az arcán, ám a szeme alatti sötét karikák és a szomorúság szántotta mély árkok ellenére is vonzó teremtés maradt. Az én kis bogárkám hetek óta ki sem jön a szobájából. Alig eszik és iszik a drágám, le fog fogyni a gyümölcsöm, ha ez így megy tovább.</h4>
 <img src="kv.jpg" alt="en">
 <h3>BONIFÁC</h3>	<h4>Ha ez így megy tovább, oldalt állva nem látszik majd a takaros termete, és a végén aszalt gyümölcs lesz belőle.</h4>
 <h3>MALVIN</h3>	<h4>Mindenből poént akar faragni?</h4>
 <h3>BONIFÁC</h3>	<h4>Talán legyek én is olyan savanyú, mint a maga buggyantott káposztafeje? Egyébiránt nemrégen voltam a szobájában, és élőszobor-játékot lehetne véle játszani, mert meg se mozdult egész idő alatt. Hát, bevallom, ő győzne!</h4>
 <h3>JÁNOS ÚR</h3>	<h4>Segítenünk kellene neki, és támaszául szegődni e nehéz időszakban, nem pedig holmi körmönfont, gúnyos szavakkal illetni a kendőzetlenül ártatlan sorsát. Valami vidámságot, mosolyt kellene varázsolnunk édes orcájára. Nem értem, és nem tudom felfogni, hogy Rudolf hogy képes ilyen ocsmány és hűtlen cselekedetre.</h4>
 <h3>MALVIN</h3>	<h4>Mi is óhajtjuk jobbá varázsolni a rémisztő hangulatát, de sajnos hiába próbálkoztam véle, mert meg sem szólal, és kimozdulni sem akar. Egyedül az idő felejtő gyógyszerében bízom.</h4>
<h3>BONIFÁC</h3>	<h4>Rudolf szereti a testvérét, és mégis a fegyvert választja? Számomra ez oly érthetetlen!</h4>
<h3>MALVIN</h3>	<h4>Úgy gondolom, hogy a férjem, Lőrinc lehet az oka ennek a nagy változásnak. Szegény fiam ráébredt arra, hogy hasztalan a harca az édesapja ellen, és több támogatásban részesülhet, ha a szíve patakocskáját más mederbe tereli.</h4>
<h3>BONIFÁC</h3>	<h4>Meglehet, de én akkor is azt mondom, gyanús ez. Lángból nem válik kis szikra ily hirtelen a semmiből, röpke seperc alatt. Máskülönben meg nehezen hiszem, hogy valaki a szerelem érzését egy életet kioltó fegyverre ily könnyen lecserélje.</h4>
<h3>JÁNOS ÚR</h3>	<h4>Trécselgettek, és fecsegtek róluk, közben közönyösen üldögéltek, Rudolfot elemezgetitek, és elmélkedtek tettének kiváltó okairól, amely pedig egyértelmű számomra: a nagylegény meghátrált, és a könnyű utat választotta magának, egy szóval: lelépett. Karolinát pedig nem kímélve itt hagyta emésztő kételyek között, és lomha, magányos ürességre ítélte. Hát miféle férfi az ilyen? Drága Karolina álom és hit nélkül maradt.</h4>
<h3>BONIFÁC</h3>	<h4>Mit foglalkoztat ez téged ennyire? Nem értelek, János, hisz a saját lányod, Katalin hangulata és érzései sem foglalkoztatnak ennyire. Most mi ez a nagy empátia? Inkább az ő örömével törődj! A lányod a lelke minden rezdülésével az egészségedért aggódik, folyton nyugtalankodik és imádkozik. A hóbortos beszédedet szeretné javítgatni, és az alkoholmámorodtól megszabadítani, miközben te meg Karolina szomorúságát siratod? Te tényleg bolond vagy! Törődj inkább a saját lányod boldogságával!</h4>
<h3>MALVIN</h3>	<h4>Ne vitatkozzatok már, mint két óvodás! Igaza van Jánosnak, és segítsünk a lányomnak. Míg mérhetetlen szerelmes vágya valamelyest csendesedik, addig is mellette kell hogy álljunk, és majd közös erővel új út felé kell terelnünk! De mi legyen ez az új út? Mi az, ami leköthetné most az összezavarodott elméjét?
<h3>JÁNOS ÚR</h3>	<h4>Talán ebben a kedélyállapotban a költészet lenne számára az ideális gyógyír. Adjunk könyveket a kezébe, hiszen a szellemi táplálék mindenre jó, akár új személyiséget is szülhet. Ajánljon valamit a költőkedvű Bonifác!
<h3>BONIFÁC</h3>	<h4>Még hogy a költészet, de hiszen a költők csalók! A hazug és csalfa poéták a lélek bölcsességgel élesztett harmóniáját csak felzaklatják, hiszen az összes morfondírozó rímfaragó firkász édes szerelemről irkál. Pedig a szerelem szent dolog, tán Isten adománya, nem költőknek való rímek faragására. Mert én is írtam szerelmi koholmányt, de azt a józan ész és a gondolat alkotá, és nem az érzelmek legfelső lépcsőfoka és nem a kábulat örömmennyországa. Az ember a vad szenvedélyek mámorában nincsen rímfaragó beszédek tudatában. Az eszeveszett és dolgot felejtő létformában nem ül az asztalhoz a versszülés okán, hiszen akkor egy szenvedély hajtja magasztosan, hogy a párjával lehessen, a saját vágya birtokolja. A szerelemről gyönyörű ódákat lehet írni, de annak szavait csak a koros érzelmek keltik, hiszen a rímet, hogy azt papírra lehessen vetni, az agy gócaiban kell keresni éberen. Így a költészetet nem ajánlom Karolinának, hazugság lenne számára. Ráadásul most hagyta el a szerelme, akiben csalódott, nem hiszem, hogy a lelkének a költészetre lenne szüksége!</h4>
<h3>JÁNOS ÚR</h3>	<h4>Szép kis költő vagy te!</h4>
<h3>BONIFÁC</h3>	<h4>Tudom, mily húrt pengetnek, de azért a kivétel erősíti a szabályt. </h4>
<h3>JÁNOS ÚR</h3>	<h4>Ez aztán a fejetlen megközelítés! Már sokat gondolkodtam azon a helyen és területen, ahol téged hasznosítani lehetne, de még nem fedeztem fel.</h4>
<h3>MALVIN</h3>	<h4>Ne bolondozzatok már, ezzel nem jutunk közelebb a megoldáshoz. Akkor mi lenne jó számára?</h4>
<h3>BONIFÁC</h3>	<h4>Elnézést, hogy elkalandozok, de nem is értem Rudolfot, hiszen hogyan lehetne őt kitenni kemény kiképzésnek? Hiszen közelebb áll hozzá a tollforgatás, mint a kardforgatás. Gyenge a lelke.</h4>
<h3>JÁNOS ÚR</h3>	<h4>Látszik, a ragaszkodása is gyenge volt kedveséhez!</h4>
<h3>MALVIN</h3>	<h4>Valóban gyenge a lelke, de nádszálerős a szervezete.</h4>
<h3>JÁNOS ÚR</h3>	<h4>De a szíve is gyengének bizonyult.</h4>
<h3>MALVIN</h3>	<h4>Jól van, elég a bíráskodásból! Én úgy hiszem, időáthidalásként ez a hirtelen távozása egyébként jó megoldás, talán az idő és a távolság majd mindent pofásan helyrehoz.</h4>
<h3>BONIFÁC</h3>	<h4>Reméljük, úgy lesz. Úgy legyen!</h4>
<h3>JÁNOS ÚR</h3>	<h4>Szívből kívánja az én lelkem is nékik!</h4>

<h5><em>Ezennel újra csendbe burkolóztak a szoba falai, és a gyümölcspipa illata újra átvette a hatalmat a helyiségben. Mindenki szépen visszahúzódott saját kis világába, közben próbálta megemészteni az imént hallottakat. Karolina búskomorsága egyre csak terebélyesedett a palotában, bekebelezve lassan annak minden termét.</em></h5>

<h2 class="cim"> 2. SZÍN</h2>
  
<h6>Budapest. Budai vár. Királyi szoba.</h6>
    

<h5><em>Egyszer csak betoppant Lőrinc a terembe a katonái kíséretében, megzavarva a csendet, amely már régen kényelembe helyezte magát, majdhogynem álomba is szenderedett a pamlagon. A zaj, mellyel Lőrinc társasága érkezett, hirtelen felverte a némaság nyugalmát. Jókedvűen érkezett, és látszott a tekintetében, hogy örömhírt hozott. Úgy viselkedett, mint egy kisiskolás, aki megkapta az első jó jegyét, és éppen készül elújságolni a szüleinek, várva a dicséretet.</em></h5>


<h3>LŐRINC	<h4>Drága Malvinom, helyreáll végre a rend, ígérem, hosszas mérlegelés után kiválasztottam mind közül a legjobb megoldást. Nem tanakodtam sokáig, mert egyből tudtam, hogy így lesz a legjobb nekünk. Lelkem rögtön cselekvésre bírta a testem, és intézkedtem. Elmagyarázom: Miután Rudolf önként és saját akaratából hagyta el a palotánkat, vállalva a haderői kiképzést is, bizonyíték ez arra, hogy Karolina iránt érzett mély vonzalmát hajlandó és szándékában áll feledni.
 <h3>MALVIN</h3>	<h4>Legalábbis egyelőre szeretné gyengíteni! </h4>

 <h5><em>Szúrta közbe Malvin, és eszébe jutott Lőrinc gyilkos keze, ezért szemével végigpásztázta, hogy megtudja, miben különbözik a többitől egy olyan kéz, amely képes volt mérget kikeverni. Be kellett ismernie magának, hogy semmiben, mert sajnos semmi különöset nem látott rajta, egy külső szemlélő még csak nem is sejtené. Szomorú lett emiatt.</em></h5>

<h3>LŐRINC</h3>	<h4>A lényeg, és egyben tanúbizonyság arra, hogy belátta, a hét éven át tartó tévedésének most már véget kell vetnie. Így miután legközelebb hozzám a feleségemen kívül a gyermekeim állnak, ezért, hogy megvédhessem Rudolfot a kegyetlen hadi kiképzéstől, a vad és szörnyeteg parancsnokoktól, úgy döntöttem, hazahozatom, levéve önként vállalt terhét a válláról. Talpam alá véve a hétmérföldes világot, a katonáimmal sikeresen utolértem őt, és visszahoztam.</h4>

<h5><em>Mondta fölényesen öntelt arccal Lőrinc, mint aki büszke arra, hogy az irányítás mindenki sorsa felett az ő természetes privilégiuma.</em></h5>

 <h3>MALVIN</h3><h4>	Rudolf itthon van?</h4>
 <h3>LŐRINC</h3><h4>	Másvégről az is igaz, hogy a messzi távolból nem tudom ellenőrzésem alatt tartani, és ezért is jó, ha a közelünkben tartózkodik, hiszen a szerelmi válságban lévő emberi elme kiszámíthatatlan és rejtélyes.</h4>
<h3>MALVIN</h3>	<h4>Rudolf akkor itthon van?</h4>
<h3>LŐRINC</h3><h4>	Igen, kedvesem, épp ezt magyarázom neked.</h4>
<h3>MALVIN</h3>	<h4>Hála az égnek, megkönnyebbült a szívem, nem kell már aggódnom érte. Szememmel mikor láthatom?</h4>
<h3>LŐRINC</h3><h4>	Ha tudom előre, hogy ekkora boldogságot szerzek vele, akkor ezerszer visszahozatom, de örömödet még tudom tetőzni, most a fő hírem mondom: Készüljetek, mert itt és most óriási mulatságot rendezek, zenét adjunk a füleknek és édes bort a szomjas szájaknak, mert lagzi lesz ma a királyi házban!</h4>

<h5><em>Újságolta Lőrinc, ezzel végleg elsöpörve a szobák falainak csendbe burkolózó búskomorságát, amely a pamlagon szunnyadozott, vidámságot és örömet hozva meglepetésvendégként a helyiségbe.</em></h5>

<h3>MALVIN</h3>	<h4>Ez öblös hír, csupa jótéteményekkel. Köszönöm, férjem, csak szorult még beléd valami emberi.</h4>
<h3>LŐRINC</h3>	<h4>Primadonnákat ide, és főként a legszebbiket! Hívjátok elém gyorsan Katalint!</h4>
<h3>BONIFÁC</h3>	<h4>Nász lesz itt, boldogító nász, a szívek hős násza, az álmok igaz násza és a jövő töretlen násza!</h4>
<h3>LŐRINC</h3>	<h4>Lakodalom lesz, mely Isten akaratából köttetik, a legszebb frigy, ígérem. Hiszen oly sokat jelent nekem ez a ház, ez az udvar, és ennek tovább kell élnie még sokáig. Trónszékem már nem marad parlagon, és valahára méltó utódot nyer legfőbb álmom. Zenét ide! Édes pezsgőt mindenkinek! Készüljetek, mert most itt óriási mulatság lesz! Rudolf esküvőjére bort, italokat és mindenféle ételeket az asztalra! Induljon a sürgés-forgás! Teli asztalokat lássak!</h4>

<h5><em>Örvendezett lelkében Lőrinc, és mindenkit zsongásba kergetett. A szolgáknak pedig kiadta a parancsot sebtében, iparkodjanak, mert nem várathat magára a nagy esemény tovább.</em></h5>
<img src="esku.jpg" alt="en">

 <h3>BONIFÁC</h3>	<h4>Lesz lagzi! Bravó! Éljen!</h4>
 <h3>MALVIN</h3>	<h4>Drágám, ez egy nagyszerű döntés volt, végre megtért az eszed!</h4>
 <h3>JÁNOS ÚR</h3>	<h4>Óriási, csodás hír, végre-valahára!</h4>
 <h3>BONIFÁC</h3>	<h4>Rudolf és Karolina már olyan régóta megérdemlik, és sorsuk egy volt eddig is.</h4>
 <h3>JÁNOS ÚR</h3>	<h4>Karolina boldog lesz, végre elfelejtheti búskomorságát.</h4>
 <h3>MALVIN</h3>	<h4>Jó uram, örülök, hogy beláttad.</h4>
 <h3>BONIFÁC</h3>	<h4>Van mégiscsak valami emberi ebben a Lőrinc barátomban, nem veszett ki belőle minden jó, bár sokszor téves úton járt furcsa gondolkodásmódja. Nem egyszer tapasztaltam, hogy önző és képmutató, de most láthatja a lelkem, hogy benne is van valami szépség, valami ragyogó és valami emberi. Sokszor nem szerettem a jellemedet, és nehezen viseltem el a szíved döntéseit, de mégis kitartottam melletted, mert én az embert láttam tebenned. Sosem kedveltem méla járásodat, és nem értettem és éreztem át bánatodat, de ha bajban voltál, mégis ott álltam melletted, mert tebenned én az embert láttam. Összevesztünk vagy kilencvenszer, mert nem színtiszta költői a te lelked sem, de mégis kitartottam melletted, mert az embert láttam tebenned. Leld hát meg te, ember az embert, mert rajta örökölt máz minden, mert rá a természet jelmezeket festett, és mert Isten féltő és könyörgő kérése ez!</h4>
 <h3>MALVIN</h3>	<h4>Hidd el, Bonifác, nem kell színarany és csillámló ismerettár, ne keresd bevált, gazdag és híres könyvek útmutatását, mert a bő tudás csírájában fojtja el az alkotást! Ne járj megrögzött, kitaposott és bejárt ösvényen, hanem fürkészd inkább az ismeretlen és titokzatos idegent, mert csak az rejthet őszinte szépségben úszó örömet! Megyek, sőt szaladok, és viszem lóháton a hírt az én leányomnak, Karolinámnak. Kérem öltöztetőjét, hogy siessen hozzája, mert egy gyönyörű esküvői ruhába kell varázsolnia. Ez ám a jó hír! Fantasztikus nap lett a szomorkás hangulatból! Végre öröm válthatja fel az eddig oly morcos arcomon a bút!</h4>
 <h5><em>Lelkesedett Malvin, és szinte magán kívül volt örömében, és elszaladt Karolinához az örömhírrel.</em></h5>
 <img src="karolina.jpg" alt="en">
    <h3>JÁNOS ÚR</h3>	<h4>Bár testvérek házasodnak, de a szívükben már rég eggyé olvadhattak. Ilyen egy fenséges percet, talán még az italról is lemondok én ezután! Kár, hogy az én Máriám sajnos nem élhette ezt meg!</h4>
    <h3>LŐRINC</h3>	<h4>A legjobb ételt és italt mindenhova! Terülj, terülj asztalkám, mindenki a vendégem máma! </h4>
    <h3>JÁNOS ÚR</h3>	<h4>A titokzatos szerelem örökké él, a hit teszi örökkévalóvá. Ők majd hordani fogják az örökké színes szólamát, nem felejtik el a hangját, és őrzik a dallamát.</h4>
    <h3>BONIFÁC</h3>	<h4>Készüljetek! Bravó! Hitemre, a szerelem, ha igaz, örök, és minden akadályt legyőz. Ha nem az, hanem gaz, múlni képes, akkor sosem volt őszinte a szívcsengés zenéje, csak egy hamis, rút játék, csaló és rideg árnyék.
    <h3>LŐRINC</h3><h4>	Hívassátok a papot! Hamarosan kezdődhet a szertartás!</h4>


<h5><em>Mindenki elvonult a szobából.</em></h5>
<h2 class="cim"> 3. SZÍN</h2>
  
<h6>Budapest. Mátyás templom.</h6>

<h5><em>A pap megérkezett a násznéppel és a tanúkkal a templomba, ahol a szertartást fogják tartani. Mindenki egybegyűlt, és izgatottan várt. Belépett az ifjú pár. Mindenki nagy megdöbbenésére Katalin és Rudolf jelent meg esküvői ruhában, szinte a katonák karjában, olyan közel álltak hozzájuk, gondolom, nem véletlen, mert biztosan kellett egy kicsi rásegítés a két fiatalnak időnként a lépések megtételében. Malvin mögöttük sietett be a terembe, arcán az ijedség vert tanyát.</em></h5>

<img src="pa.jpg" alt="en">


<h3>LŐRINC</h3>	<h4>Éljen az ifjú pár! Tapsoljon mindenki! Már itt is a tiszteletes úr!</h4>
<h3>MALVIN</h3>	<h4>Jaj, miféle lagzi ez?</h4>

<h5><em>Ámult Malvin, de a hátsó sorokból is ez volt hallható. Visszhangként futott végig a báltermen, mint egy futószalagon a meghökkenés, de máris Lőrinc hangja kerekedett felül.</em></h5>

<h3>LŐRINC</h3>	<h4>Az én kedves fiam, Rudolf csak úgy öltöztetheti virágokba az életét, ha van egy csinos és kedves felesége, aki a valódi mennyországot hozza el a szívének, és nem utolsósorban az országunk is csak úgy öltöztetheti rózsákba a jövőjét, ha méltó utódom lesz ő. Ezért úgy döntött, döntöttünk, hogy elveszi János úr lányát, Katalint, aki a legcsodálatosabb hölgy itt, az udvarban. Csodaszép, jóravaló, lelkes, szorgos és nem utolsósorban mély érzelmeket táplál a fiam iránt, mert a szíve iránta nem közömbös, ez a tudomásomra jutott. Abban biztos vagyok, hogy a fiam hűséges, odaadó és örök társa lesz, továbbá gyógyír Karolina emlékére, mint ismeretes, Rudolfom korábbi viszonyára, amely mára már a múlté. Könnyebb a feledés a szívnek, ha valami másban újraéledhet. Katalin oly csodálatos primadonna, ő a ház legjobbika. Te is, édes Malvinom, primadonna voltál régen. Én ekként láttalak meg először, és a szívem fogva tart szüntelen, azóta is, én végtelen édesem.</h4>

<h5><em>Mondta meghatódva Lőrinc a szavakat. Bonifác kissé lehajtotta a fejét, szégyellte magát kissé, és mérgelődött azon, hogy nyilvánvalóan mennyire nem tud titkot tartani. </em></h5>

<h3>BONIFÁC</h3>	<h4>És Rudolf? Ő akarja mindezt? </h4>
<h3>LŐRINC</h3>	<h4>Közösen döntöttünk efelől. Fiatal ő még a komoly és megfontolt döntésekhez, és mindig is engedelmes gyermekem volt. Most itt az alkalom, hogy bebizonyítsa, ideje ésszel élnie, előre terveznie józanul. Ha az én székembe akar ülni, akkor bizony a feleségének gyermeket kell szülnie.</h4>
<h3>MALVIN</h3>	<h4>A szív parancsa a legfőbb!</h4>
<h3>LŐRINC</h3>	<h4>De az ész parancsa az életrevalóbb döntés!</h4>
<h3>MALVIN</h3>	<h4>Ó, én fiam, te szegény, úgy kötsz most itt házasságot, ahogyan egykor Olivér halála után én magam is. Amíg tiszta szíved másé, addig a frigyed szintén másé. Nekem bár lett volna választásom, míg te inkább parancsra teszed mindezt. És Karolina most öltözik a szobájában, micsoda csalódás lesz ez a számára!</h4>
<h3>BONIFÁC</h3>	<h4>Melyik istenség kábítja az emberi elméket?</h4>
<h3>MALVIN</h3>	<h4>Úgy látszik, ez a végzet; a házunk, ahol rendet csak erőszakkal lehet teremteni, az udvarunk, ahol a sorsok egymáshoz csak erőszakkal köttetnek, és dőlnek romba.</h4>
<h3>LŐRINC</h3>	<h4>Ne késlekedjünk hát, kezdődjék a szertartás! Szentelje meg már, kérem, ezt a házasságot!</h4>
<h3>PAP</h3>	<h4>Örülünk, hogy egybegyűlhettünk. Az örömtől sugárzó derűs arcokat látva, akkor köszöntsük az ifjú párt, akik a mai nappal a boldogság szigetére közösen evezhetnek el.</h4>
<h3>BONIFÁC</h3>	<h4>Az örömtől inkább kissé sápadtak ezek az arcok. Mondom én, hogy bolond a világ!</h4>
<h3>MALVIN</h3>	<h4>Csak Isten be ne lásson most az önmagából kifordult házunkba!</h4>
<h3>PAP</h3>	<h4>Akarod-e hű férjedül, szépséges Katalin, János úr egyetlen leánya, az itt megjelent Rudolf urat, Lőrinc egyetlen fiát, akit jóban és rosszban, nehéz és könnyed sorsban követni fogsz örökké, a lét viharaiban és napsütéses óráiban is kitartasz majd mellette, rút betegségben gondosan ápolod, hűséges és figyelmes párja leszel mindenben, akiért akár a tűzbe is tennéd a finom kezedet? Életednek e percében szentül hiszed-e, hogy a szíved elég tüzes ahhoz, hogy most frigyre lépj vele, a legnagyobb lángot vetve a föld porába? </h4>
<h3>KATALIN</h3>	<h4>Igen, szentül hiszem.</h4>
<h3>PAP</h3>	<h4>És te, Rudolf, Lőrinc úr egyetlen fia, akarod-e feleségül venni az itt megjelent szépséges Katalint, János úr egyetlen leányát, akit jóban és rosszban, nehéz és könnyed sorsban követni fogsz örökké, a lét viharaiban és napsütéses óráiban is kitartasz majd mellette, rút betegségben gondosan ápolod, hűséges és figyelmes párja leszel mindenben, akiért akár a tűzbe is tennéd a vaskos kezedet? Életednek e percében szentül hiszed-e, hogy a szíved elég tüzes ahhoz, hogy frigyre lépj vele, a legnagyobb lángot vetve a föld porába?</h4>
<h3>RUDOLF</h3>	<h4>Igen, akarom.</h4>
<h3>PAP</h3>	<h4>Akkor hát csókkal szenteljétek és pecsételjétek meg ezt az őszinte és végtelen egymáshoz tartozást Isten színe előtt!</h4>
<h3>LŐRINC</h3>	<h4>Éljen hát az ifjú pár! Mindenki tapsoljon! Még egy csókot az ifjú pártól! Lehet, hogy az, ami most kissé megdöbbentő, később lesz csak örömöket gerjesztő. Ne izguljatok, ünnepeljetek!</h4>
<h3>MALVIN</h3>	<h4>Kifürkészhetetlen a sors, sodorjon hát magával az ár!</h4>

<h5><em>Kezdett Malvin megbarátkozni a fejleményekkel, illetve igyekezett tudomásul venni a helyzetet, mint ahogyan mindig is tette az életében.</em></h5>


<h3>LŐRINC</h3>	<h4>Bízzatok a bölcsességemben, amit ma lát a szemem, ti is látni fogjátok majd! Vessétek a szélbe a hétköznapi arcotokat, és öltsétek fel helyette a legvidámabb ünnepet keltő, boldog mosolyotokat! Kezdődjön a lakodalom!</h4>
<h3>BONIFÁC</h3>	<h4>Sminket akkor ide, mely lemosható, valaki fessen az arcomra mosolyt!</h4>
<h3>LŐRINC</h3>	<h4>Zenét, bort! Peregjen a sok láb! Én most elszaladok a nászajándékért!</h4>

<h5><em>Siettette a lakodalmat Lőrinc, az nehogy haláltusába torkolljon, vagy egy temetés hangulata szállja meg az ünnepnapot. Önfeledt mámorában táncolt, és már futott is ki a bálteremből az ajándékért.</em></h5>

<h2 class="cim"> 4. SZÍN</h2>
  
<h6>Budapest. Budai Vár. Bálterem.</h6>

<h5><em>Többen gratuláltak a leendő szerelmeseknek, közben zajlott az evészet és az ivászat. Miközben Lőrinc kiszaladt a nászajándékért az ifjú pár részére, a tömeg egy része arra lett figyelmes, hogy János úr nagyon rosszul érzi magát. </em></h5>
<img src="janos.jpg" alt="en">

<h3>MALVIN</h3>	<h4>Mi történt, János? Betegnek tűnik az arcod!</h4>
<h3>BONIFÁC</h3>	<h4>Biztosan a nagy örömtől ájult el. Még az is lehet, hogy lemaradt a lánya egybekeléséről. Segítsünk neki!</h4>

<h5><em>Mondta Bonifác, és segített leültetni egy fotelba János urat, mert a szédülés kezdte egészen maga alá gyűrni.</em></h5>

 <h3>JÁNOS ÚR</h3>	<h4>Bocsássatok meg nekem, kérlek, tudom, mi okozza a rosszullétemet. Hozzátok, kérlek, a fületeket közelebb, halljátok a közlendőmet! Szégyen rám nézve, de most már fel kell hogy fedjem az eddig elhallgatott rejtélyem. Eltitkoltam valamit, mindennek az okozóját, a hosszú-hosszú évek vétkes és néma kínját. Kérem szépen a lelketeket jó előre, hogy ne nehezteljetek rám érte!</h4>
 <h3>MALVIN</h3>	<h4>Mi lehet olyan nagy titok, amelyet ennyire félsz elmondani? Tudod, hogy mi nem táplálunk hosszasan haragot semmiért, beszélj nyugodtan, csak előtte ezt a pohár vizet kérlek, idd meg!</h4>

 <h5><em>Nyugtatgatta Malvin, és odaadott Jánosnak egy pohár vizet.</em></h5>



 <h3>JÁNOS ÚR</h3>	<h4>Eddig hallgatásommal egy vétkes cselekményt idéztem elő, nincs rá bocsánat, tudom jól, a pokolra jutok miatta, érzem.</h4>
 <h3>MALVIN</h3>	<h4>Nyugodj meg, és ne félj, nem harapunk, és nem haragszunk, bármit is tettél!</h4>
 <h3>JÁNOS ÚR</h3>	<h4>Réges-régen szólnom kellett volna, de a bátorságomat a bugyogómban hordtam. Kérlek, ne ítéljetek elhamarkodottan, elmondok hát mindent töviről hegyire!</h4>
 <h3>BONIFÁC</h3>	<h4>Több velőt a mondandódnak!</h4>
 <h3>JÁNOS ÚR</h3>	<h4>Eddig picike agyammal nem fogtam fel, mily hatalmas az ára az én évekig palástolt csöndességemnek, de a mai napon rájöttem, hogy szörnyű bűnt követtem el. Ezekben a percekben hatolt a szívembe és onnan a szomorú tudatomba józanító, sebes nyílként e leplezett bűnöm fájdalmat mérgező, kegyetlen hasítása. Készteti most mindez bőszen a lelkemet a borús és igaz szavak gyors megformálására, végre-valahára. Bár úgy tűnhet, hogy a tényeket csigaléptű gyorsasággal közlöm.</h4>
 <h3>BONIFÁC</h3>	<h4>Gyorsnak éppen nem mondanám, de kérlek, mondd már!</h4>
 <h3>JÁNOS ÚR</h3>	<h4>Eleinte úgy gondoltam, hogy Karolina és Rudolf ártatlan szerelmét, ha én nem is szólnék a bűnömről, úgyis képtelenség lenne megakadályozni. Ők annyira összetartoztak, így nem láttam értelmét burkolt vétkem felfedésének, azt a sírba akartam vinni magammal. Oly nagy hévvel szerették, és fürösztötték egymást a boldogságban, és mindenki elfogadta furcsa érzéseiket már. Egyébként is, honnan sejthettem volna, hogy egymásba habarodnak?</h4>
 <h3>MALVIN</h3>	<h4>Képtelenségnek tűnt valóban, de kérlek, térj a lényegre!</h4>
 <h3>JÁNOS ÚR</h3>	<h4>Addig-addig hallgattuk el a titkot a feleségemmel, Máriával, hogy az idő múlásával nem mertünk már róla beszélni. Csak annak örülök, hogy ő már nem élhette meg ezt a lélekmarcangolást.</h4>
 <h3>BONIFÁC</h3>	<h4>Próbálj meg érthetőbben és egy kicsit gyorsabban a lényegre térni!</h4>
 <h3>MALVIN</h3>	<h4>Legalább most az egyszer az életedben!</h4>
 <h3>JÁNOS ÚR</h3>	<h4>Akkor valahára kimondom, a napvilágra hozom, a leplet lerántom, és nem kertelek többé…</h4>
  <h3>BONIFÁC</h3>	<h4>Bökd már ki!</h4>
 <h3>JÁNOS ÚR</h3>	<h4>Katalin és Rudolf a vér szerinti testvérek, a te gyermekeid, Malvin, Karolina pedig az én lányom, és Máriáé. Hát ezt hallgattuk el éveken át. Nagyon sajnálom!</h4>

 <h5><em> Szakadt ki Jánosból egy vízesésnyi könny, és a vízért kapott ijedtében, majd ivott egy nagy kortyot, talán azért, hogy azonnal pótolja elvesztett könnycseppjeit.</em></h5>


 <h3>MALVIN</h3>	<h4>Hogyan lehetséges mindez? Én ezt nem értem!</h4>
 <h3>BONIFÁC</h3>	<h4>Mennyit ittál ma, János?</h4>
 <h3>KATALIN</h3>	<h4>Most egy új hóbortot kezd el, úgy látom!</h4>
 <h3>JÁNOS ÚR</h3>	<h4>Józanabb vagyok, mint bármikor, nem ittam semmit. Értsétek meg, hogy minden szavam igaz!</h4>
 <h3>BONIFÁC</h3>	<h4>Akkor megvilágítanád nekünk, hogy megértsük mi is valahára, ez a furcsa állítás a részedről miféle cudar meggondolásból pattant ki, nyílott és kerekedett ily hatalmasra? Tán bizonyíték is van e kinyilatkoztatás mögött, vagy tán élvezetet okoz tovább nézni arcunk meredt tudatlanságát?</h4>
 <h3>JÁNOS ÚR</h3>	<h4>Mária, amikor megszülte a kislányunkat, Karolinát, most oly esztelennek tűnő, meggondolatlan ötlete nyomán hirtelen cselekedtünk, és elcseréltük Katalinra, mert ő is pont akkor született. Oly szép volt Karolina, pelyhes a hajacskája, tengerkék a szemecskéje, rózsás az orrocskája, pont, mint akkor Mária. Oly nagyon akartuk szeretni, vaskos védelmet nyújtani néki, örömét kovácsolva gazdag jövőt biztosítani szelíd léte számára. Gazdagabb életet akartunk szánni osztályrészéül, mint amelyet mi adhattunk volna. Gondoltuk, a tehetős királyi palotában jómódú lesz élete. Elcserélte hát Mária a két gyermeket, a mi Karolinánkat a királyi család Katalinjára. Hiszen egy napon születtek, és még hasonlítottak is egymásra. Másnapra nagyon bántuk a tettünket, de már késő volt sajnos. Nap mint nap látva őket, a gondolat kiötlője, a tett elkövetője, Mária szörnyű gaztettnek érezte pár nap után is. Hirtelen ötlet volt, és végzetesen visszafordíthatatlan, hiszen ahogyan a hajuk növekedett, egyre inkább látszott az eltérés. Ahogyan teltek a napok, már nem is éreztük bűnnek, megszoktuk a kialakult helyzetet, és elfogadtuk. Gondoltuk, úgyis mindennap láthatjuk. Később a gondolat kiötlője, a tett elkövetője, Mária mindezt ártatlannak érezte már, én pedig jó férjként nem ellenkeztem véle. Idővel azonban nagyon megbántuk, de visszakozni már nem lehetett. Mária azt gondolta, hogy a rút cselekedetet magával viszi a halálába.</h4>
 <h3>MALVIN</h3>	<h4>Nem tudom elhinni, ez őrület! Miért nem szólt hamarabb? Hogy tehettétek ezt? Hiszen nincs a száján lakat! Akkor Katalin az én leányom, és Karolina pedig Máriáé?</h4>
 <h3>JÁNOS ÚR</h3>	<h4>Bocsássatok meg, könyörgöm!</h4>
 <h3>KATALIN</h3>	<h4>Te jó ég, apám, nagyot csalódtam! De hiszen akkor te nem is az én apám vagy!</h4>
 <h3>MALVIN</h3>	<h4>A rút vallomásod szerint akkor Rudolf és Karolina ártatlan szerelme téves bolondság helyett kéjes boldogság is lehetett volna, hiszen nem is testvérek! Megáll az ész.</h4>
 <h3>BONIFÁC</h3>	<h4>És a mai napon kötött házasság pedig fertő.</h4>
 <h3>JÁNOS ÚR</h3>	<h4>Hát, tulajdonképpen igen.</h4>
 <h3>MALVIN</h3>	<h4>Katalin, gyere ide hozzám, hiszen te vagy az én leányom! Utólag az ember nem is érti, hogy nem vette észre a hasonlóságot, hiszen annyira kézenfekvő.</h4>

 <h5><em>Ölelte Malvin sírva a keblére Katalint. A két fekete haj úgy olvadt egybe, mint egy sötét, kiterebélyesedett titok, mely most lepleződött le. </em></h5>

 <h3>BONIFÁC</h3>	<h4>Mária, óh, te galád, az ember mindjárt hány! Hol hagytad az eszed abban a pillanatban, mert János úron nem csodálkozom, de rajtad?</h4>
 <h3>MALVIN</h3>	<h4>Szívem oly zavarodott, tiltakozik. Ez annyira megbocsáthatatlan! Biztosan csak a hormonok vették rá ily eszement cselekedetre. A legszelídebb hajlamú és a legjámborabb érzésű ember is kifordul magából e hír hallatán, sőt könnyen fenevaddá válik, amiért nem is lehetne rá neheztelni. Ez oly betegítő érzés, mely önmagát marcangolja, és darabokra szedi. Szinte megsemmisít ez a villám, ez a baljóslatú rémség, ez a kiúttalan tünet, és lelkem az ördöggé teszi. Beszélednek gőzölgő örvényként a kusza gondolatok, én utat mutathatok nékik, de visszatér az érzés, mint a hűséges eb a gazdájához. A meggyökeresedett kín, a bent terebélyesedett láz tanyázik a mellemben, szinte az állandó vihar, a tipró fulladás vad érzetét keltve.</h4>
 <h3>JÁNOS ÚR</h3>	<h4>Őszintén sajnálom, Malvin, hogy nem szóltam hamarabb, és hogy egyáltalán mindez megtörtént. Vallomásom közzétételét mindig ellehetetlenítette a megfutamodás keserű íze a számban. Nagyon sajnálom, hogy ilyen gyáva vagyok. Féltem, és minél több idő telt el, bátorságom annál kisebbre töpörödött, gyávaságom pedig csak terjeszkedett.</h4>
 <h3>MALVIN</h3>	<h4>Elég! Hallgass inkább, minden bonyodalom okozója! Egy vérvizsgálattal majd a vallomásodat leellenőrizzük, utána pedig távozol a palotából. Katalin és Karolina itt maradnak, hiszen ők ártatlanok ebben az egészben. Megértetted?</h4>
 <h3>JÁNOS ÚR</h3>	<h4>Természetesen jó lesz így, megérdemlem. Ha előre sejtettem volna ezt a mai fertő házasságot, szóltam volna előtte, higgyék el. Értsék meg, bármikor bevallottam volna, Lőrinc biztosan azon nyomban bebörtönöz vagy kivégeztet.</h4>
 <h3>BONIFÁC</h3>	<h4>Így is meg fogja tenni, talán jobb, ha még most távozol a palotából, így Malvinnak köszönhetően ép bőrrel még megúszhatod. Szerintem mielőtt Lőrinc ideér, tedd is meg, ezt csak a te érdekedben mondom. Egyébként is, a legnagyobb bűnöd, hogy hagytad, Mária megvalósítsa esztelen ötletét. Elcserélni két gyereket, kinek juthat ilyen az eszébe? Nem normális! A saját gyereküktől megváltatok csak azért, hogy udvari hölgy legyen szolganő helyett? Mekkora ökörség! Hiszen Katalinnak is jó élete van.</h4>
 <h3>JÁNOS ÚR</h3>	<h4>Igen, de Mária attól félt, hogy bármikor rosszabbra fordulhat a sorsunk, nem tudunk esetleg megélni. Bármikor fordulhatott volna a kocka, de mondom, nagyon megbántam. Akkoriban nehéz idők jártak felénk, Lőrinc felakasztott volna, ha megtudja.</h4>
 <h3>MALVIN</h3>	<h4>Távozz inkább most, nem bírom hallgatni a nyavalygásodat, te anyámasszony katonája!</h4>

 <h5><em>Pirított rá Malvin, de János bűnbánó arccal maradt, és nem mozdult, mint egy félkegyelmű, aki vállalni akarja tette következményeit.</em></h5>

 <h3>BONIFÁC</h3>	<h4>Csak Karolinát sajnálom, hogy ilyen ütődött apja van. Szegény, még nem is tudja!</h4>

 <h5><em>Állapította meg Bonifác, és megsimogatta Mária önarcképét a falon, miközben magában konstatálta, hogy Karolina a gyönyörű szőke haját honnan is örökölte.</em></h5>
 <h2 class="cim"> 5. SZÍN</h2>
  
 <h6>Budapest. Budai Vár. Bálterem.</h6>

 <h5><em>Mindenki megpróbálta megemészteni a megdöbbentő információkat és a hallottakat, valamint értelmezni, hogy akkor ki kicsoda és ki kinek a kije, illetve mentek a találgatások, hogy akkor most mi fog történni. Mindenki élvezte, hogy elmondhatja a véleményét erről a felfordulásról, még az italok is jobban fogytak ennek hatására. Jobb kedve lett az embereknek, persze nem azoknak, akik érintettek voltak, inkább azoknak, akik nem. A köztudatba került egy igen szaftos sztori, egy hosszú időre muníciót adó társalgási téma.</em></h5>


<h3>RUDOLF</h3>	<h4>Ne haragudj, drága Katalin, testvérem – furcsa ezt kimondani, amikor az előbb még a feleségemnek tudhattalak –, magadra kell hogy hagyjalak, sürgősen Karolinámhoz kell rohannom! Kérlek, értsd meg, tudatnom kell vele a legboldogabb hírt, hogy nincs akadálya az egybekelésünknek, a szívünk eggyé válhat, hiszen nem is vagyunk testvérek, sőt gyermekeink is lehetnek!</h4>

<h5><em>Újságolta Rudolf kicsapongó örömmel Katalinnak a tervét, és elindult, hogy megkeresse Karolinát valamelyik szobában.</em></h5>

 <h3>KATALIN</h3>	<h4>Rudolf, várj egy percet! Tudtam, és szívem érezte, hogy a néhány percig tartó magasztos pillanat, melyben az imént volt részem, hogy a feleséged lehetek, csak illúzió. Rájöttem közben, hogy a feléd irányuló szeretetem csak a testvéri imádatból táplálkozik bennem. Te, aki valójában a testvérem vagy, akit eddig úgy szerettem, és bár birtokolni igazán nem is mertem, igaz, kívánt téged a gondolatom, mert sejtette, minket valami más köt össze. Mindig tisztában voltam véle, hogy nem engem illet a te szenvedélyed szele. Mint egy piciny lepkécske egy röpke pillanatig picit rajtam megpihentél, és felsóhajtottál a szívemben, de már szálltál is tova el. Jó testvéred leszek, ígérem!</h4>

 <h5><em> Vallotta meg Katalin, miközben Rudolfot továbbengedte az útjára, hogy Karolinát megkeresse, és Bonifác közelébe lépett.</em></h5>
<h3>BONIFÁC</h3>	<h4>Jaj, Katalin, mily változások történnek seperc alatt! Szeretheted te az erdő zöldellő virágát, a napsütés gyöngyöző sugarát, a születendő gyermeked ölelő karját, a leendő és óvó édesanyád, Malvin féltő imáját. Szeretheted a velem eltöltött meghitt beszélgetések óráját, a borospoharak kábító mosolyát, az elhagyott asszony síró hangját és a kicsiny világod vidám dallamát. Szeretheted a kék eget, a barna földet és a kéjes csodát, szeretheted az örömöket áldó könyvek sorát, szeretheted a világ összes kincsét, csak egyet nem, az imádott férfid szívét, aki a testvéred.</h4>
<h3>KATALIN</h3>	<h4>Igen, csak egyet nem, imádott Rudolfom szívét, a testvérem lelkét, hiszen tudom már jól, hogy ő a testvérem, az érzelmem iránta csak a testvéri szeretetem csírája és magja lehetett. Beismerem ezzel az érzésemet, amelyet korábban Rudolf iránt tápláltam, teljesen átformálódott, csak azt tudom biztosan, valami isteni szál köti össze az életünket.</h4>
<h3>MALVIN</h3>	<h4>A most kötött házasság pedig egy szörnyű titok eredményezte fertő. Ha e titok nem lappang az időt rágcsáló vétkes és végzetes hallgatás eredményeként ilyen sokáig, tán a házunkra nem nehezedne most e maró félreértés. Jöjj ide, Katalin, ölelj meg, leányom! Ó, Istenem, tégy rendet a zavart elmémben!</h4>

<h5><em>Szorította magához édesleányát Malvin.  Rudolf közben visszaérkezett, de az arcán forrón perzselő indulatokkal. Ijesztő látványt nyújtott. Valamit Malvin és az egyik katona fülébe súgott, majd kifakadt a haragja és őrjöngött. Tombolt és dúlt-fúlt háborogva.

 <h3>RUDOLF</h3>	<h4>János, nézd, mivé fajultak a dolgok!</h4>
 <h3>MALVIN</h3>	<h4>Mi történt, kedves fiam?</h4>
 <h3>RUDOLF</h3>	<h4>János úr ártatlannak tűnő bohózata és játéka, a szíve alatt gondosan dédelgetett förtelmes hallgatása ezt eredményezte! Az én szép Karolinám, a szerelmem és az életem értelmének véres fátyla ez, mely itt lebeg a kezemben! János, látod mindezt?</h4>

 <h5><em>Üvöltötte Rudolf, és egy véres fátylat lobogtatott a kezében János úr orra előtt, miközben mélyen a szemébe nézett.</em></h5>


<h3>BONIFÁC</h3>	<h4>Mit jelentsen ez, Rudolf?  Mi történt?
<h3>RUDOLF</h3>	<h4>Elmondom! Az én drága Karolinám önnön élete ellen fordult mélységes keservében, és egy halált okozó tőrt a szép szívéhez szegezett, majd nyugodni tért ő távol éntőlem. Akkor még nem tudhatta és nem is sejthette, hogy mi nem is vagyunk testvérek. Éppen sietve és örömmel az esküvőnkre készülhetett, mire korábban édesanyánk boldogan serkentette, mikor közölhették véle a szolgák, hogy a menyasszony nem is ő lesz. Igaz is, apám itt van?</h4>
<img src="veres.jpg" alt="en">

    <h5><em>Nézett körbe Rudolf, de nem látta Lőrincet a közelben.</em></h5>

 <h3>BONIFÁC</h3>	<h4>Nincs jelen, mert a nászajándékodért sietett el. Tudod, a házasságod miatt.
 <h3>RUDOLF</h3>	<h4>Ó, mily szörnyű a világ, hol a rút hazugság táptalaja saját otthonodban burjánzik! Köszönjék hát meg az én Karolinám halálát János úr titkának és az apám rám erőltetett házassági tervének, de ne csak az ő halálát, hanem az enyémet is!

    <h5><em>Kelt ki magából Rudolf, és az ajtónál álló katona kardjába rohant oly hirtelen, hogy nem sejthette senki az előre eltervezett szándékát.</em></h5>
    <img src="kar.jpg" alt="en">
 <h3>PRIMADONNÁK</h3>	<h4>Legyen káosz neve a tettnek!</h4>

 <h5><em>Kiabálták többen, majd a lárma fokozatosan veszített az erejéből, végül a néma csend győzedelmeskedett, és lett úrrá a termen. Mindenki lesütött szemmel nézett maga elé, mert a két hozzájuk közel álló személy halála nagyon megviselte. A szinte már kellemetlenül hosszúra nyúló csendben, végül egyedül Bonifác merte megtörni a hallgatást, és beszélni kezdett – tette ezt sokszor lányos zavarában is. </em></h5>

 <h3>BONIFÁC</h3>	<h4>Mily szörnyű lavinát hordoz a föld a hátán! Vészjósló most az arcom, akár egy kis időre költő lehetnék, hiszen véres halált hozott a nász, és reszket a reményvesztett vendégség. Oly sokszor bántottam a csendet, amiért böjtöl az újkor szelleme, időmámora élezetlen, és eseménytelen porélete. De most vészjósló az arcom, akár egy kis időre költő lehetnék, hiszen gyalázzák az ártalmatlan vért. Dühös fegyver a vad szóra táncol, két ember is veszti az életét, és ez élesztheti a költő érzelmét. Tornyosul a haragkő a szívemben, és ez hoz majd babérkoszorús hírnevet? Költők, egyesüljetek velem, és tiltakozzunk a halál és a fájdalom ellen! Rántsuk le a hivatásunk leplét, és legyünk a világgal őszinték! Ó, sors, hívom ismét a csendet, hozz nyugalmat a megtört vendégségnek, és teremts az alkotásodban rendet és a gyermekszíveknek helyet! A költők gondolatait űzd el, a pennáik vérét szárítsd fel, a fájó érzelmeiket zabolázd meg, és adj békességet a földi térnek, mert ily áron nem kell egyetlenegy költő sem a népnek, inkább tegyél bilincset a kezükre! Legyenek szóban nincstelenek, majd a nép megsüti a kenyerüket!</h4>
 <h3>KATALIN</h3>	<h4>Ezt nem tudom elhinni! Most kaptam egy testvért, és máris elvesztettem, ahogy a drága Karolinát is. Micsoda félreértés történt!</h4>
 <h3>MALVIN</h3>	<h4>Mi történhet még? Ég szeme, merre nézel, hát nem veszed észre miféle szörnyűség tombol a házunkban? Szörnyű ez az álom. Ébredjek! Fátyolt a szememre, mert látni se akarok! Lelkemet az ájulás környékezi, hiszen most vesztettem el a gyermekeimet, mert Karolina az én gyermekem marad örökre. Vakmerő gondolat, isteni elszántság, ábrándozó tyúkagy, ha most nem vetem le rám szabott földi szerepem! A férjem, Lőrinc hazug zsarnokként csak játszott a szavaimmal, és gúnnyal csitított, mintha habkönnyű ingerem lenne. Csak nevetett és kacagott az őszinte hitemen, pedig már régóta elkopott a lelke tükre. A lelkemet szennyezte, mert fonnyadt már a mellében a jóllakott szerelem. Mindig csak megvesztegette a szívemet a föld összes kincsével, de miatta a gyermekeimet elvesztettem! Ideje lesz a lelkéből a hűségemet elűzni. Ég, kérlek téged, altasd el a fájdalmam, és engedd, hogy megcsaljam a létet a halállal! Oldd fel a gondot a szívemből, Istenem, mert ez egy lélekölő játék, amely velem történik, és nem tud már gyógyítani a kijózanodás sem, érzem. Ne gyötörd tovább a bensőm, te merénylet borzalma! Már rég összetörted minden kincsemet a lelkemben apró darabokra, csírája és magja is eltűnt, és nem hord már gyűrűt. Minden gondolatom csak a zavartságom értelmetlen szolgája, beismerem. Létem bűzös életuntsága csörgedezik és árad szét a bűnös ereimben. Rettegés csak, mi átjár. Hályog volt a szememen. Az ítélő érzésem megcsalt és elhagyott, távozz hát most éntőlem, többé ne is lássalak! Újra rút csapdába ezentúl már nem csalhatsz! Józan ész, te meg eltűntél? Hol voltál, mikor hívtalak, mikor szükségem lett volna rád? Miért adtál a fülemnek hamis tanácsokat? Miért nem figyelmeztettél, hogy téves úton járok? Hogy létezel, már bánom! Látod mindezt, János?</h4>

 <h5><em>Sírt remegve Malvin, és lerogyott az egyik fotelba. Bonifác lépett mellé, és megpróbálta vigasztalni.</em></h5>

 <h3>BONIFÁC</h3>	<h4>Vizet, emberek, gyorsan, kérlek, segítsetek, élesszük újra gyorsan! Mihamar! Malvin, édes, ébredj, ne hagyj most a fejetlenségben magunkra! Csüggesztő gondolat, amely átjárhatja most az agyadat, és, gondolom, szép hosszú sorban félholtan kavarognak a fejedben, emiatt azt érezheted, hogy ez a levertség nem lesz már álmatag, és árad szét torz lelkedben, de higgy nekem, én segítségedre leszek, amíg csak létem végzem. Éledj fel! Lehet, most tüske mérgezi a lelkedet, a csalódás tüskéje, mely a szívedet zsugorítja és a létedet nyomorítja. Gondolom, most úgy érzed, hogy garasos érdek fűz már e világhoz, e rendező szellemhez, e sértett nyugalmadhoz, és hogy közömbös lettél, mint a nagy halál előtt a szomorú lélek rút paralízise, de kérlek, ne hagyd, hogy eltompuljon a hited, hanem higgy, kérlek, a cselekvés hőseinek, és szedd össze magad, mert én melletted leszek!</h4>
 <h3>MALVIN</h3>	<h4>Ó, Bonifác, a bús szívem pitvara az én édes véreim, a két szeretett gyermekem halála miatt üresen kong, mely tudás a mellemet sorvasztja. Unom már a mindenünnen leselkedő gazságot, a bánat fullánkjait és a harcok bő mérgét. Elfáradtam. Oly tudás gyűlt a gyomromba, mely számomra emészthetetlen, mely letöri a kedvem, lehangolja az összes húrom, ráadásul Lőrinc hamisságáról és gaz beszédéről is tudomással bírok. Nézd a fülem, hogyan égette meg már több ezer gyötrelem, és most azt zajongja nekem, hogy csúf, bokros bűnt elkövető ölel engem a királyunk képében. Rozsdás már az én elvakított hit nélküli szívem.</h4>
 <h3>BONIFÁC</h3>	<h4>Kedves Malvin, ez a ház most látszólag a visszataszító bűn fellegváraként lebeg előtted, de emlékezz, nem ez volt régen!</h4>
 <h3>MALVIN</h3>	<h4>Az elveszített harc emléke nem fakul meg a mindent őrző szívben. Meglátod majd, most kovácsolom a szívemet erős vas anyaggá, melyet nem hajlít majd sem kéz, sem nem tör meg semmi, és a jóságra lesz majd meddő, az érintésre kemény, és a szavakra érzéketlen. Ezek a kétségbeesett szavak képesek csak feltörni a lelkem legmélyéről úgy, mint egy forrásból a földrengés után az iszap.</h4>
 <h3>JÁNOS ÚR</h3>	<h4>Ó, te kudarc, minden szép lelket csak kiforgatsz, a szívek tanyáját összezúzod, és bennük oly dal leszel, mint egy bús, keserű zaj! Ó, te könnyeket árasztó kudarc, az undokság legsötétebb színe, te bárdolatlan ész, te belső emberi szenny, te elsorvasztó isten, te kárhoztatott undor, betegségként terjedsz az emberi láncszemeken futva, és megfertőzöl minden lelket! A balga ember nem látja, hogy ő maga is egy láncszem, amely terjeszti a kudarcot, mert tiszta láncszemekként indulunk útnak mi mindannyian, majd az átélt kudarcok miatt mi is csak kudarccal szolgálunk másoknak, mindez pedig a forró bűn örvénye!</h4>

 <h5><em>Kelt ki magából János úr, miközben az ajtóban megjelent Lőrinc egy gondosan becsomagolt, óriási díszdobozzal, amelyet nászajándékba hozott Katalin és Rudolf részére. Bár az események igencsak más irányt vettek távozása óta, ám erről a király nem tudhatott.</em></h5>

 <h3>LŐRINC</h3>	<h4>Éljen az ifjú pár! Ünnepeljünk, és pezsgőt vedeljünk! Bort is nekünk! Íme az ajándékom! Malvinom, mondd, mi történt? Túl nagy volt az öröm? Milyen hallgatag vendégsereg ez? Te meg itt pihengetsz?</h4>
 <h5><em>Akadt meg Lőrinc szava, mintha szálka ment volna a torkára. Kérdezte meghökkenve a társaságot Lőrinc, aki nem vette észre Rudolf holttestét a földön.</em></h5>

<h3>BONIFÁC</h3>	<h4>Vagy talán az üröm, Lőrincem!</h4>
<h3>LŐRINC</h3><h4>Mi történt? Feleljen már valaki! Kedvesem, térj magadhoz! Szólalj meg, Malvinom! Nincs, aki feleljen? Senki nem szolgál válasszal a királyotoknak?

    <h5><em>Sorjázta kérdéseit Lőrinc, de egy sem talált célba, mert a csend nem adta meg önmagát.</em></h5>
    <img src="szomor.jpg" alt="en">


 <h3>MALVIN</h3>	<h4>Ó, Lőrinc, mit tettél? Egy félresiklott házasságot erőltettél, és véle halált idéztél elő! És tudd meg, mert könnyítek a lelkemen végre-valahára, hiszen tisztában vagyok véle, hogy te egy elvetemült gyilkos vagy! Oly rég óta oda akartam mondani már ezt neked!</h4>
 <h3>LŐRINC</h3>	<h4>A kápolna, ott jártál? Utánam osontál, igaz? Mert mindig a nyomomban jársz! A gyónásom hallottad? Követtél engem? Vétkem ismered? Felelj!</h4>
 <h3>MALVIN</h3>	<h4>Megtudtam a tetted, hogy Olivért szánszándékkal megölted!</h4>
 <h3>LŐRINC</h3>	<h4>Miként mutatkozzam így előtted? A bűnt eltitkolni nem lehet. Tudom, szörnyű és megbocsáthatatlan, amit elkövettem. Hidd el, feltártam volna ezt bárkinek a világon, még Istennek is bevallom, csak neked ne kellett volna, előtted oly nagyon szégyelltem. Mint egy gyilkos jelenek meg most fejedben? Ismered már a tettem, hogy a szerelmed vére tapad a kezemhez. Nem tudok már a két szép szemed fényébe nézni többé, ó, én szerencsétlen! Minden este láthatnám az orcádba belevésve az irgalmatlan megvetésed! És mit ér a létem, ha nem nézhetek a szemedbe? Nem, ezt nem hihetem! Hinni képtelen vagyok, egy ilyen gyönyörű esküvőn, ahol fiunk megnősült, és te a bűnöm terhe alatt belebetegedsz a tettembe? Ezért vesztetted eszméletedet? Rudolf legboldogabb napja ez, és te ebbe beleroskadsz?</h4>
 <h3>MALVIN</h3>	<h4>Tán a füleden és a szemeden ül a seggfejed? Az imént mondtam el neked, hogy gyermekeink halottak! Felfogtad? Nézz körbe! Nemrég tudtam meg a hírt, hogy mi egy hatalmas hazugságban éltünk eddig! Félreértett a házasság, amelyet jó előre kiterveltél és véghez vittél, érted ezt? Nézd, vagy nem érted, férjem? Szegezd rá a tekintetedet a másik ajtóra, oda, ahol az a katona áll, és pásztázd a földet! Látod a fiadat már, és kezében a véres fátylat? Na, ezt okoztad! Ja, és mellékesen, Katalin a mi leányunk, Karolina pedig János úrnak a leánya, gondoltam, elmondom, és szólok róla, az imént hallottuk János úr vallomását a távollétedben. Nézd a fiad, ott fekszik halottan, ezt akartad? Hogy szolgál a becses vakbeled féregnyúlványa?</h4>
 <h3>LŐRINC</h3>	<h4>Ó, fiam és leányom, mit tettem!</h4>
 <h3>MALVIN</h3>	<h4>A lelked ürességét fürdetted csak a tágult és átderengő misztikummal, a kósza nyugodtsággal átszőtt gyarló vágyódásokkal, a tévelygő örvényekkel, a mesterkélt és elemésztő eredetiségeddel, az elbutult szépérzékeddel és az apokaliptikus ékesszólásoddal, mely mind benned rejtőzött, az undorító hatalomvágyaddal egyesülve és vegyülve.</h4>
 <h3>LŐRINC</h3>	<h4>Kétely ül most a szívemen, vajon szeretsz te még engem?</h4>

 <h5><em>Kérdezte Lőrinc, de rögtön ő maga is meghökkent az oda nem illő felvetésen, egyszerűen csak kicsúszott a száján, miközben Malvin ezernyi késszúrással a hangjában a Lőrincnek szánt sértést kiabálta.</em></h5>
 <img src="malvinlorin.jpg" alt="en">
 <h3>MALVIN</h3>	<h4>Lásd, tévútra jutottál, tökéletlen és sötét dicsfénymásolatod a nagy tespedő semmi! </h4>
 <h3>LŐRINC</h3>	<h4>Tőrt mártasz a szívembe, és megforgatod!</h4>
 <h3>MALVIN</h3>	<h4>Nézd, milyen fátyolos az ég! Egy démon szerencsétlen, lázas rabja vagy te, egy feldúlt zavarodás és megemészthetetlen belső borzadalom előidézője! Oly búsan, de visszatérnék az őgyelgő lelkemmel most már az Istenem lelkébe, ha képes lennék rá, még ma este.</h4>
 <h3>LŐRINC</h3>	<h4>Elég, nem hallgatlak tovább, idegesítő ez az értelmetlen siránkozás! Minden apró gondolatod csak tűpárna a lelkemnek! Okosan és józanul igyekezzünk mától élni. Érzéseidet igázd le! Te szúrod a saját szívedbe irgalmatlan tőrödet, minden, amit mondasz, csak gyermekes lázadás. A magvas gondolkodásod darabol és trancsíroz őrült és ellentétes irányokba téged, ami terméketlenül üldözi és öli meg a másikat és önmagadat is. Egy önkitalált dobozban élsz, és gátolod önmagad és társaid bokros fejlődését!</h4>
 <h3>KATALIN</h3>	<h4>Ó, Jézus, szólítlak én, a nagy Isten gyermekét! Figyelj most a szavamra, és adj a fülemnek eledelt! Segíts, kérlek, hadd tudjam meg, merre jár Rudolf és Karolina földről felszállt kis lelke! Vajon csillagkoszorút és égszínkék ruhát viselnek? Boldogok az örökkévalóságban? Kérlek, adj hírt most róluk egy szivárvány jelében, és hozd látványát szemünk elébe!</h4>

 <h5><em>Esedezett Katalin, mert már nem bírta Malvin és Lőrinc szócsatáját hallgatni és kinézett az ablakon. A násznép egy része követte. Azok, akik éppen az ablakon kilestek, ekkor konstatálták, hogy csodával határos módon egy szivárvány jelent meg a királyi udvarban, pontosan a szökőkút tetején körkörösen átívelten, a víz tükrében két másik aprócska szivárványt megfestve. Az égi jelenés még a kőfalat is átölelte, és a falon ívelt fel pompázó színekben. Látványa azt az érzést keltette a szemlélőkben, hogy egy anya, ki a szeretett gyermekeit karjával átöleli, még egy utolsó csókot ad a szeretteinek, akiknek összeolvad a szíve egy aprócska pillanatra az örökkévalóságban, és a karjuk egybefonódik egy lehelet csókjában. Ekkor megjelent a jó öreg Poszeidón a háromágú szigonyával, és egy igen erős ütéssel, mellyel megmozgatta a királyi udvar sziklakertjében lévő kősziklákat, forrást fakasztott, és annak a víznek az édes melegével elárasztotta a Karolina és Rudolf miatt szomorú, bús szívek sivatagát. Amikor már minden megtört mellben a forrás melegsége csörgedezett, a szent víz meleg vize a két halott lelkét kiemelte a magosba. Ekkor Janus, a kezdet és a vég ura, akinek mindkét arcán búsul a szája, aki a múltat széppé teszi, és a jövőt megrémiszti, a kapuit most meglepő módon bezárta, miközben a Moirák nem pihentek, hanem dolgoztak, mint a hangyák, mint a kis rabszolgák, kimerülten és szüntelen, hogy Atroposz ollóját elcsenjék, és elrejtsék, amit végül sikerült is nekik véghez vinni. Atroposz legnagyobb megdöbbenésére nem lelte az ollóját, így a két szerelmes életfonalát nem tudta elvágni, nem tudott a nagy őserő hű szolgálója lenni és annak tervét beteljesíteni. Fellázadott hát, és elsietett egy fontosabb dolgára, veszve hagyva feladatát. Furcsa érzést keltett mindenkiben ez a röpke jelenet, de megfejteni senki sem merte, a látomás eltűnt, és hirtelen mindenki értelmezgetni kezdte.</em></h5>
 <img src="szivarvan.jpg" alt="en">
 <h2 class="cim"> 6. SZÍN</h2>
  
 <h6>Budapest. Budai Vár. Bálterem.</h6>

 <h5><em>A tömeg gondolata visszatért a bálterembe, ahol nagy volt a ricsaj, mindenki a szivárvány jelenségről beszélt, illetve Rudolf úr és Karolina haláláról. Furcsa módon, de egyszer csak megjelent a bálterem ajtajában Karolina a menyasszonyi ruhájában. Senki se értette a látványt, a legtöbben meg voltak győződve arról, hogy Karolina szellemét látják. Nem mert megszólalni senki sem a megilletődéstől, kivéve egy embert: magát Karolinát.</em></h5>


<h3>KAROLINA</h3>	<h4>Rudolfom, éledj fel, elég volt a komédiából, vége a színjátéknak, kellően megbüntettük János urat és apánkat!</h4>

<h5><em>Ébresztgette Karolina Rudolfot, aki leemelte magáról a fehér lepedőt, és mosolyogva nézett körbe, szemlélve, milyen hatást ért el a színjátékával.</em></h5>

 <h3>RUDOLF</h3>	<h4>Bevallom, már majdnem elaludtam.</h4>

 <h5><em>Nevetett Rudolf, tette mindezt úgy, mint aki nincs tisztában tréfája súlyosságával.</em></h5>

 <h3>KAROLINA</h3><h4>	Úgy gondolom, kellően megbüntettük apánkat és János urat, amiért hosszú éveken át miattuk nem teljesedhetett ki a szerelmünk, és hogy el akartak szakítani minket egymástól. Lehet, egy kicsit túlzásba is vittük a bohózatot.</h4>

 <h5><em>Ecsetelte Karolina a tátott szájjal figyelő vendégseregletnek, akik közül páran most értették meg a szivárványjelenetet és annak üzenetét, ahogyan Atroposz nem találta meg az ollóját, és nem tudta véle elvágni a két gyermek életfonalát.</h4>

 <h3>RUDOLF</h3><h4>	Ne haragudjatok, de ezt megérdemeltétek, és reméljük, ez a tragikus jelenet kellő borzadályt keltett, de gondoljatok csak bele, akár ez meg is történhetett volna, János úr vétkes hallgatása akár ide is sodorhatott volna minket, ezért nekünk kijárt ez a móka. Egyébiránt meg nem gondoltam volna, hogy ennyi szennyet felszínre tud hozni ezen ugratás, igaz, apám? Gyilkos! Édesanyámtól meg bocsánatot szeretnék kérni, hogy felzaklattuk ennyire, illetve Katalin, kérlek, te se neheztelj ránk!</h4>
 <h3>MALVIN</h3>	<h4>Jól rá lett ijesztve a bőséges hazugságokkal megtelt, rémséges házunkra valóban, fiam, de örülök, hogy éltek. Ez nem volt szép tőletek, de most az örömöm nagyobb, mint a haragom. Köszönöm, hogy ezt a jó katonát és engem beavattatok a tervetekbe! Köszönöm, hogy amikor bejöttél a bálterembe a fülembe súgtad ezeket a szavakat: „Ne félj édesanyám, nem fogok meghalni, csak példát akarok statuálni!” </h4>

 <h5><em>Sírta el magát Malvin, ma már az egész éves könnycseppadagját felhasználva. Megölelték egymást mindannyian, majd Rudolf az édesapja elé állt.</em></h5>


 <h3>RUDOLF</h3>	<h4>Nézd, apám, a mi ártatlan szerelmünket! Te persze nem hitted! Tévedéseid sora borzadályos! Hát nem látod? Rám erőszakolsz egy házasságot, anyánk szerelmét romlatlanul és makulátlanul a sírba küldted. Mondd, mit művelsz? Arról nem is beszélve, hogy Olivért galádul meggyilkoltad, hallottam ám a lepedő alól! Lásd be a tévedéseidet végre, és hogy milyen könnyen csúszik egyik tettből a másikba a végzetes hibád! De én nem ítélkezem feletted, majd halálodkor lesz, aki megteszi helyettem. Én szeretni akarom az életet! Légy példamutató magyar király itt a budai várban, ezen az oly csodálatos helyen! Ne ítélkezz, hanem szeress!</h4>
 <h3>KAROLINA</h3>	<h4>Szívem, hagyjuk most a fölényeskedést, inkább örüljünk annak, hogy a véres fátyol helyett egy hófehéret viselek!</h4>
 <h3>RUDOLF</h3>	<h4>Akkor hát ünnepeljük meg a szép egybekelésünket. Örülsz, édesanyám?</h4>
 <h3>MALVIN</h3>	<h4>Elmondani sem tudom, mennyire, fiam!</h4>
 <h3>RUDOLF</h3>	<h4>Kedves jó katona, köszönöm a segédkezésedet a komédiánkban, hogy titkunkat nem árultad el, és hogy a megbeszélt kacsintásomra a kardodat felém tartottad, de szerencsére nem belém. Köszönöm, édesanyám, hogy tréfánkat engedted!</h4>
<h3>MALVIN</h3>	<h4>Megbocsátom, fiam, és feledni fogom, de belehaltam volna, ha terved nem tudom!</h4>
 <h3>BONIFÁC</h3>	<h4>Az ijedelem és a tragédia sorozata, úgy látszik, vitorlát bontott mára, úgyhogy tapsoljuk meg az ifjú párt! Gyorsan feledjük mindezt, ami ma történt, ha lehet ilyet kérnem, mert mi a jót szeretjük!</h4>
 <h3>LŐRINC</h3>	<h4>Igaz szót és tiszta szívet, és felejtsük el mindazt, ami a mai napot szennyezte, és ünnepeljük a szerelmet! Ünnepeljünk! Pezsgőt ide! Feledjük el az elhibázott esküvődet, fiam! Hívassuk a papot, hogy fürgén és pillanatok alatt korrigálhasson, és valóra válthassa az oly rég áhítozott álmotok!</h4>

 <h5><em>Kiabálta Lőrinc, aki szégyellte legbelül óriási és oltári bakijait, de nem tudott már szabadulni az elfuserált jellemétől, tudta, már ezzel kell majd szembenéznie Isten előtt a végítéletkor, de addig még hátha kap időt a végleges mérleg jobbítására, gondolta.</em></h5>
 <img src="weddin.jpg" alt="en">

 <h3>KATALIN</h3>	<h4>Táncot az ifjú párnak, mert esküvő lesz!</h4>
 <h3>BONIFÁC</h3>	<h4>Éljen az ifjú pár mindhalálig a szerelemmel!</h4>
 <h3>MALVIN</h3>	<h4>Pezsgőt és a papot, gyorsan!</h4>
 <h3>RUDOLF</h3>	<h4>Táncot mindenkinek! Táncoljon most minden láb! Táncoljon most az anyám az apámmal, János úr Katalinnal, a testvérkémmel, én pedig a szépséges Karolinámmal, a feleségemmel! Emelem a poharam, minden jó, ha a vége jó!</h4>
 <h3>KAROLINA</h3>	<h4>Táncot mindenkinek! Táncoljon most minden láb! Táncoljon most az apám, János úr Katalinnal, Malvinom Lőrinccel, én pedig a férjemmel, Rudolfommal! Emelem a poharam, minden jó, ha a vége jó!</h4>
 <h3>RUDOLF</h3>	<h4>Ünnepeljünk, jó anyám, felejtsd el a bánatodat, és bocsásd meg a humorunk, mert nem volt az egyéb, mint egy csalóka és megjátszott színjáték!</h4>
 <h3>MALVIN</h3>	<h4>Megbocsátom hát, fiam, de feledni nem fogom, hogy jó anyáddal bohóckodsz. Majdnem belehaltam ám!</h4>

 <h5><em>Nevetett megbocsátóan Malvin, és arcát a megkönnyebbülés megszépítette.</em></h5>
<h3>EGYIK PRIMADONNA</h3>
<h4>Ó, mily szép dolog mindez.</h4>
<h4>Az emberek a nevüknek,</h4>
<h4>Isten a lelküknek,</h4>
<h4>Ők maguk pedig a szívüknek</h4>
<h4>Adják szerelmükkel az örök életet.</h4>

<h5><em>Primadonnák csengő énekére lettem figyelmes, miközben Rudolf Karolinát a karjaiba vette és férfias könnyedséggel vitte a pap elé a karjában Karolina puha testét. Kezdődhetett a szertartás.</em></h5>
<img src="oro.jpg" alt="en">
<h3>EGYIK PRIMADONNA</h3>	
<h4>Örömünnep a mai nap,</h4>
<h4>És mind az, mikor én, láthatlak,</h4>
<h4>Mert a szívem százszor szikrát szór,</h4>
<h4 style="margin-bottom:50px;">Amikor hozzám érsz valahányszor.</h4>
<h4>Akár szóval érintesz,</h4>
<h4>Akár a forró kezeddel,</h4>
<h4>A szikra ott rejlik bennem,</h4>
<h4 style="margin-bottom:50px;">És huncutul csiklandoz engem.</h4>
<h4>Örömünnep, amikor nézhetem</h4>
<h4>A virágfüzéres szemedet,</h4>
<h4>Benne a fény bogarát,</h4>
<h4 style="margin-bottom:50px;">Melyet az öröm jár át.</h4>
<h4>Akár kócos a te hajad,</h4>
<h4>Akár fáradt a te vágyad,</h4>
<h4>Az én kis szerelmem vagy,</h4>
<h4 style="margin-bottom:50px;">És örökké az is maradsz.</h4>
<h4>Örömünnep hát minden nap,</h4>
<h4>Mert te hozzám érsz, én, kívánlak.</h4>
<h4>Örömünnep, ünnepelj,</h4>
<h4 style="margin-bottom:50px;">És mindennap fényoltárt lelj!</h4>
<h4>Örömünnep hát minden nap,</h4>
<h4>Mert te hozzám érsz, én, kívánlak.</h4>
    <h4>Örömünnep, ünnepelj,</h4>
        <h4>Mindennap boldogan kelj!</h4>

<h3>PRIMADONNÁK	</h3>
<h4>Ahogyan a kerti fák áhítoznak a napfényre,</h4>
<h4>Ahogyan egy szomjas ibolya az édes vízcseppre,</h4>
<h4>Ahogyan a magányos fülek a madárcsicsergésre,</h4>
<h4 style="margin-bottom:50px;">Úgy kívánta Rudolf Karolinát minden este.</h4>

<h4>Ahogyan a méla éjszaka várakozik a hajnalra,</h4>
<h4>Ahogyan a pihenni készülő nap a fehér holdra,</h4>
<h4>Ahogyan a sok bánattól gyötört ember a nyugtató bordalra,</h4>
<h4 style="margin-bottom:50px;">Úgy várta Rudolf Karolinát mindenestül mindennap.</h4>

<h3>MÁSIK PRIMADONNA</h3>
<h4>Táncoljunk a szerelemben,</h4>
<h4>Mezítelen öltözetben!</h4>
<h4>Mezítelen az öltözet,</h4>
<h4 style="margin-bottom:50px;">Mert ismered te mindenem.</h4>
<h4>A színes kálváriában,</h4>
<h4>Hol a hírt a füledbe súgtam,</h4>
<h4>Egy apró hétbetűs szócska:</h4>
<h4 style="margin-bottom:50px;">Imádlak és imádlak!</h4>
<h4>Táncoljunk a boldogságban!</h4>
<h4>Én Rudolffal táncolok,</h4>
<h4>Mindenki más a párjával.</h4>
<h4 style="margin-bottom:50px;">Jöjj a szerelem báljára!</h4>
<h4>Pörgesd meg te a társadat,</h4>
<h4>Hadd szédítse a kábulat,</h4>
<h4>Mert a szerelem kábulat,</h4>
<h4>Hol a szív bőszen mulat!</h4>
<h3>PRIMADONNÁK</h3>

<h4>Nem létezhet boldog élet édes szerelem nélkül,</h4>
<h4>Boldog szerelem vad vágyakozás nélkül,</h4>
<h4>Vadóc vágyakozás vágyat adó Isten nélkül</h4>
<h4 style="margin-bottom:50px;">És vágyat adó Isten tápláló élet nélkül.</h4>

<h4>Ő sem létezhetett Karolinája nélkül,</h4>
<h4>Számára ő jelentette a szép, tápláló életet,</h4>
<h4>A vad vágyakat és Istent,</h4>
<h4 style="margin-bottom:50px;">Örökké fogva tartó mámorszenvedéllyel.</h4>

<h3>HARMADIK PRIMADONNA</h3>
<h4>Már nem fojtották el</h4>
<h4>Égig nyúló érzéseiket egymás iránt,</h4>
<h4>Már nem csitították repdeső szívüket</h4>
<h4 style="margin-bottom:50px;">Békítő altatódallal,</h4>
<h4>Már nem táplálták lelküket</h4>
<h4>Nyugtató gyógyírral,</h4>
<h4>Engedték, hogy örökké éghessen,</h4>
<h4 style="margin-bottom:50px;">Mint fan-fan.</h4>

<h4>Szabad utat engedtek a kívánkozó vágyuknak,</h4>
<h4>Epedő arcukhoz szorították édes ajkukat,</h4>
<h4>Mert vágytak arra, hogy érinthessék</h4>
<h4 style="margin-bottom:50px;">A másik minden porcikáját.</h4>
<h3>PRIMADONNÁK</h3>

<h4>Minket személy szerint ijesztene,</h4>
<h4>Hogy hova vezethet a természet játéka,</h4>
<h4>Szorongatna a félelem,</h4>
<h4 style="margin-bottom:50px;">Hogy mikor bocsátaná ránk rémséges fátyola.</h4>

<h4>Azon aggódnánk, hogy létkeltő adományát</h4>
<h4>Hirtelen visszavonja,</h4>
<h4>Mert hát valljuk be, ő az,</h4>
<h4 style="margin-bottom:50px;">Aki a világi érzések nagy-nagy istenura.</h4>

<h3>EGYIK PRIMADONNA</h3>
<h4>Táncoljanak csak, amíg lehet,</h4>
<h4>Míg a szívük szívesen szeret,</h4>
<h4>Míg a lábuk pergőn lépeget,</h4>
<h4>Míg Isten zenét ad mindehhez.</h4>


<h3>BONIFÁC	</h3>	<h4>Ecce homo. Íme az ember. Aki szelet vet, vihart arat. Íme hát az üzenet, melyet magába szippantott agyam, mint ifjú férfi szokta a vadkendert a friss széllel egy szép reggelen. Mert „[a]z apák ettek egrest, és a fiak foga vásott el tőle„, de mondhatta volna úgy is, hogy „[a]z apák ettek savanyú szőlőt, és a fiaik foga vásik el tőle”. Vagyis Isten az utódokon torolja meg a bűnt, akár hetedíziglen, ha nem él Ő a szívünkben. A szív maga Isten. Szívós egy gondolat, széptevő egy elmeél, de csak színjáték az egész. Rút és hamis darab, tragédia vagy komédia, ami az osztályrészünkül juthat? Bármelyik is, csak a saját szerepünket játsszuk. A nap mint a földünk örök kamerája az első sorból lesheti a viszontagságos életünket. Kötelezettségek nélkül szemlélheti, akár fel is jegyezheti a lélegző testek és szellemek bölcs vendégjátékát a földön. Az isteni nap égi kamerája már irdatlan sok színdarabot láthatott, ahol a színpad a földlepel, a színdarab az élet, számos jó és gonosz szerep fér meg egymás mellett. Vajon van egy forgatókönyv, amelyet a földi lét írója ír meg? Ha nem hiszünk benne, azt úgyis csak a szerepünk szerint tesszük. </h4>
<h3>RUDOLF</h3>	<h4>Építsünk új templomokat, találjuk meg a templomunk falait a szívünkben, mely egy betörhetetlen, kőkemény isteni építmény. Ha akarjuk, ott áll a szívünkben vaskos színarany öltözetében, és ráébredhetünk, hogy nem találni szilárdabb palotát a magyar megyén. Anyagi javakat nem emészti fel a felépítése, és adományt nem kell kérnünk hozzá, szegények fizetését érte. Találjuk meg a templomunk falait a szívünkben, majd meglátjuk, az ára nem tartja el a papok felső rétegét. Még irányadót is találhatunk a szívünk templomában, nem mást, mint a nagy hatalmú Istent, a Teremtőt személyesen. Nem Isten árnyéka ő álnok papok ruhájában, hanem a Gondviselő, az igaz Isten kegyelmesen. Ide járjunk mindennap, vagy amikor csak a szükségét érezzük, és a boldogságunkat itt leljük majd meg, csakis itt kaphatunk igaz tanácsot, hogy miként éljük az életünket. Varázslatos egy palota, sok-sok csodával bearanyozva, és a falai nem öregednek meg, csakis annál omlik össze, akinek a szíve hamis lesz.</h4>
<h3>MALVIN</h3>	<h4>Ott, ebben a templomban egyesülhet a lelkünk Istennel, és meglátjuk majd, hogy Ő tölti meg a magányos házak falait melegséggel, a bágyadt tekinteteket örömteli reménnyel, a magányos esti borok ízét baráti nemességgel, a bolondos tudós fejét rendező szellemmel, a fiatal költő tollát beszédművészettel, a szerelmes szíveket lángoló érzésekkel. Töltsük hát meg a világot a lényeddel, Istenem! Ott, ebben a templomban egyesülhet a lelkünk Istennel, és meglátjuk majd, hogy Ő tölti meg a kerteket a rózsák illatával és bájával, a rászorulókat a Gondviselő gazdagságával, a téren várakozó szobrokat kedvesen mesélő arccal, a csodás festményeket termékeny látvánnyal, a színházak belső terét lelkes nézők káprázatával, a hitét vesztettek sorsát új, jövőteli álommal. Töltsük hát meg, a világot Istennel, emberek, és meglátjuk majd, hogy a világban minden életre kel. Az asztal, az alvó ágy, a képzelgő könyvek és még az álmok is mind-mind életre kelnek, és vándorolni kezdenek, de nemcsak a tárgyak, hanem az emberi szívek is, az emberi szívek is mind-mind végre életre kelnek, egymáshoz közelednek, és szeretni kezdenek, amilyen távol vannak most, egymáshoz olyan közel lesznek.</h4>
<h3>KAROLINA</h3>	<h4>Mert lehet akár a szívünkben szerelmes keringés, a lelkünk belsejében gyöngyöző szelídség, vagy akár a legelbűvölőbb férfi kérhet örök táncra, és vele akár egy kincses szigeten hálhatunk, vagy a bensőnkben nyílhat rengeteg tudomány tára, és csodálhat a tornyosuló könyvek örömnásza, vagy akár teljesülhet a rügyező terveink és nemes céljaink álma, de el kell hinnünk, Isten nélkül csak sivár puszta várhat. Ezért építsünk sok-sok új templomot, és ha minden ember szívében felépül az Ő temploma, akkor a világot az egységes szeretet behálózhatja, és ez a háló pókhálóként fogja felfogni a gonoszságokat, hogy minden élőlény szívébe a csodákat hozhassa el.</h4>
<img src="isten.jpg" alt="en">
<h6>Függöny</h6>


<script src="budavari.js"></script>
    </body>
    
    </html>